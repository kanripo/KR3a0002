# -*- mode: mandoku-view; -*-
#+TITLE: 荀子
#+DATE: 2015-09-11 03:47:11.147130
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB03n0119-016荀子-卷第十六.
<pb:KR3a0002_SBCK_016-1a>¶
荀子卷第十六¶
　　　　　　登仕郎守大理平事&KR0045;　倞　注¶
正名篇第二十二(是時公孫龍惠施之徒亂名改作/以是爲非故作正名篇尹文子曰)¶
(形以定名名以定事事以驗名察其所以然則形名之與/事物無所隱其理矣名有三科一曰命物之名方圓白黒)¶
(是也二曰毁譽之名善惡貴賤是/也三曰況謂之名賢愚愛憎是也)¶
後王之成名(後之王者有素定成就之/名謂舊名可法効者也)刑名從¶
商爵名從周文名從禮(商之刑法未聞康誥曰/殷罰有倫是亦言殷刑)¶
(之允當也爵名從周謂五等諸侯及三百六/十官也文謂節文威儀禮即周之儀禮也)散名之加¶
<pb:KR3a0002_SBCK_016-1b>¶
於萬物者則從諸夏之成俗曲期(成俗舊俗/方言也期)¶
(㑹也曲期謂委曲/期㑹物之名者也)逺方異俗之郷則因之而爲¶
通(逺方異俗名之乖異者則因其/所名遂以爲通而不改作也)散名之在人者¶
(舉名之分/散在人者)生之所以然者謂之性(人生善惡固有/必然之理是所)¶
(受作天/之性也)性之和所生精合感應不事而自然¶
謂之性(和隂陽沖和氣也事任使也言人之性和氣所/生精合感應不使而自然言其天性如此也精)¶
(合謂若耳目之精靈與見聞之物/合也感應謂外物感心而來應也)性之好惡喜怒哀樂¶
謂之情(人性感物之後分/爲此六者謂之情)情然而心爲之擇謂¶
<pb:KR3a0002_SBCK_016-2a>¶
之慮(情雖無極心擇可/否而行謂之慮也)心慮而能爲之動謂之¶
僞(僞矯也心有選擇能動而/行之則爲矯拂其本性也)慮積焉能習焉而¶
後成謂之僞(心雖能動亦在積久習/學然後能矯其本性也)正利而爲謂¶
之事(爲正道之事利則謂之/事業謂商農工賈者也)正義而爲謂之行(苟/非)¶
(正義則謂之姦/邪行下孟反)所以知之在人者謂之知知有¶
所合謂之智(知之在人者謂在人之心有所知/者知有所合謂所知能合於物也)智所¶
以能之在人者謂之能(智有所能在人之心/者謂之能能才能也)能¶
有所合謂之能(能當爲耐古字通也耐謂堪/任其事耐乃來乃代二反)性傷¶
<pb:KR3a0002_SBCK_016-2b>¶
謂之病(傷於天性/不得其所)節遇謂之命(節時也當時所/遇謂之命命者)¶
(如天所/命然也)是散名之在人者也是後王之成名¶
也(略舉此上事是散名之在人者而後王可因襲成就素/定之名也而或者乃爲堅白之説以是爲非斯亂名之)¶
(尤/也)故王者之制名名定而實辨道行而志¶
通則慎率民而一焉(道謂制名之道志通言可曉/也禮記曰黄帝正名百物以)¶
(明民慎率民而一焉言/不敢以異端改作也)故析辭擅作名以亂正¶
名使民疑惑人多辨訟則謂之大姦其罪¶
猶爲符節度量之罪也(新序曰子産決鄧析教民/之難約大獄袍衣小獄襦)¶
<pb:KR3a0002_SBCK_016-3a>¶
(袴民之獻袍衣襦袴者不可勝數以非爲是以是爲非鄭/國大亂民口讙譁子産患之於是討鄧析而僇之民乃服)¶
(是非乃定/是其類也)故其民莫敢託爲竒辭以亂正名¶
故其民愨愨則易使易使則公其民莫敢¶
託爲竒辭以亂正名故壹於道法而謹於¶
循令矣如是則其迹長矣(迹王者所立之迹也下/不敢亂其名畏服於上)¶
(故迹長也/長丁丈反)迹長功成治之極也是謹於守名¶
約之功也(謹嚴也/約要約)今聖王没名守慢竒辭起¶
名實亂是非之形不明則雖守法之吏誦¶
<pb:KR3a0002_SBCK_016-3b>¶
數之儒亦皆亂(竒辭亂實故法吏迷其/所守偏儒者疑其所習)若有王¶
者起必將有循於舊名有作於新名(名之/善者)¶
(循之不善者作之故/孔子曰必也正名乎)然則所爲有名與所縁有¶
同異與制名之樞要不可不察也(縁因也樞/要大要揔)¶
(名也物無名則不可分辨故因而有名也名不可一貫故因耳/目鼻口而制同異又不可常别雖萬物萬殊有時欲之舉其大)¶
(綱故制爲名之樞要謂若謂之禽知其二足而羽謂之獸知其/四足而毛旣爲治在正名則此三者不可不察而知其意也)¶
異形離心(萬物之形各異則分離人之心言人心/知其不同也此已下覆明有名之意)交¶
喻異物名實𤣥紐(𤣥深隱也紐結也若不爲分别立/名使物物而交相譬喻之則名實)¶
<pb:KR3a0002_SBCK_016-4a>¶
(深隱紛結/難知也)貴賤不明同異不别如是則志必¶
有不喻之患而事必有困廢之禍故知者¶
爲之分别制名以指實(無名則物雜亂故智者爲/之分界制名所以指明實)¶
(事/也)上以明貴賤下以辨同異貴賤明同異¶
别如是則志無不喻之患事無困廢之禍¶
此所爲有名也(有名之/意在此)然則何縁而以同異¶
(設問覆明同/異之意也)曰縁天官(天官耳目鼻口心體也謂之/官言各有所司主也縁天官)¶
(言天官謂之同則/同謂之異則異也)凡同類同情者其天官之意¶
<pb:KR3a0002_SBCK_016-4b>¶
物也同故比方之疑似而通是所以共其¶
約名以相期也(同類同情謂若天下之馬雖白黑大/小不同天官意想其同類所以共其)¶
(省約之名以相期會/而命之各爲制名也)形體色理以目異(形體形狀/也色五色)¶
(也理文理也言萬物形體/色理以目别異之而制名)聲音淸濁調竽竒聲¶
以耳異(清濁宫徴之屬調竽謂調和笙竽之聲也竽笙/類所以導衆樂者也不言革木之屬而言竽者)¶
(或曰竽八音之首故黄帝使泠綸取竹作管是竹爲聲音/之始莊子天籟地籟亦其義也竒竒異也竒聲萬物衆聲)¶
(之異/者也)甘苦鹹淡辛酸竒味以口異(竒味衆味/之異者也)香¶
臭芬鬱腥臊洒酸竒臭以鼻異(芬花草/之香氣)¶
<pb:KR3a0002_SBCK_016-5a>¶
(也鬱腐臭也周禮曰鳥臕色而沙鳴鬱洒未詳酸暑浥之/酸氣也竒臭衆臭之異者氣之應臯者爲臭故香亦謂之)¶
(臭禮記曰皆佩容臭或曰洒當爲漏篆文稍相似因/誤耳禮記曰馬黒脊而班臂漏鄭音螻螻蛄臭者也)疾¶
養凔熱滑鈹輕重以形體異(疾痛也養與癢同/凔寒也滑與汩同)¶
(鈹與被同皆壞亂之名或曰滑如字鈹當爲鈒傳寫誤耳與/澁同輕重謂分銖與鈞石也此皆在人形體别異之而立名)¶
(也凔初亮反/又楚陵反)說故喜怨哀樂愛惡欲以心異¶
(說讀爲脫誤也脫故/猶律文之故誤也)心有徴知(徴召也言心能/占萬物而知之)徴知¶
則縁耳而知聲可也縁目而知形可也(縁因/也以)¶
(心能占知萬物故可以因耳而知聲因目而知/形爲之立名心雖有知不因耳目亦不可也)然而徴¶
<pb:KR3a0002_SBCK_016-5b>¶
知必將待天官之當簿其類然後可也(天/官)¶
(耳目也當主也丁浪反簿簿書也當簿謂如各主當其簿/書不雜亂也類謂可聞之物耳之類可見之物目之類言)¶
(心雖能占所知必將任使耳目令各主掌/其類然後可也言心亦不能自主之也)五官簿之¶
而不知心徴之而無說則人莫不然謂之¶
不知此所縁而以同異也(五官耳目鼻口心也五/官能主之而不能知心)¶
(能占而知之若又無説則人皆謂之不知也以其/如此故聖人分别因立同異之名使人曉之也)然後隨¶
而命之(旣分同異之後然後隨所名而命/之此已下覆明制名樞要之意也)同則同之¶
異則異之(同類則同名/異類則異名)單足以喻則單單不足¶
<pb:KR3a0002_SBCK_016-6a>¶
以喻則兼(單物之單名也兼複名也喻曉也謂若止/喻其物則謂之馬喻其毛色則謂之白馬)¶
(黄馬之/比也)單與兼無所相避則共雖共不爲害矣¶
(謂單名複名有不可相避者則雖共同其名謂若單名謂/之馬雖萬馬同名複名謂之白馬亦然雖共不害於分别)¶
(也)知異實者之異名也故使異實者莫不¶
異名也不可亂也(知謂人心知之異實者異名則/不亂也謂若牛與馬爲異實也)猶¶
使異實者莫不同名也(恐異實異名卒不可徧舉/故猶使異實者有時而同)¶
(一名也或曰異實當爲同實言使異實者異/名其不可相亂猶如使同實者莫不同名也)故萬物雖衆¶
有時而欲徧舉之故謂之物物也者大共¶
<pb:KR3a0002_SBCK_016-6b>¶
名也推而共之共則有共至於無共然後¶
止(推比共名之理則有共至於無共言自同至於異也起/於揔謂之物散爲萬名是異名者本生於則同名者也)¶
有時而欲徧舉之故謂之鳥獸鳥獸也者¶
大别名也推而別之別則有別至於無別¶
然後止(言自異至於同也謂揔其萬名復謂之物是同/名者生於欲都舉異名也言此者所以别異名)¶
(同名/之意)名無固宜約之以命約定俗成謂之¶
宜異於約則謂之不宜(名無故宜言名本無定也/約之以命謂立其約而命)¶
(之若約爲天則/人皆謂之天也)名無固實約之以命實約定俗¶
<pb:KR3a0002_SBCK_016-7a>¶
成謂之實名(實名謂以名實各使成言語/文辭謂若天地日月之比也)名有固¶
善徑易而不拂謂之善名(徑疾平易而不違拂/謂易曉之名也即謂)¶
(呼其名遂曉共意不/待訓解者拂音佛)物有同狀而異所者(謂若/兩馬)¶
(同狀各在一/處之類也)有異狀而同所者(謂若老㓜異狀同/是一身也蠶蛾之)¶
(類亦/是也)可别也狀同而爲異所者雖可合謂之¶
二實(即謂兩馬之類名雖可/合同謂之馬其實二也)狀變而實無别而爲¶
異者謂之化有化而無别謂之一實(狀雖變/而實不)¶
(可别爲異所則謂之化化者改舊形之名若田鼠化爲/鴽之類雖有化而無别異故謂之一實言其實一也)此事¶
<pb:KR3a0002_SBCK_016-7b>¶
之所以稽實定數也(稽考其實而定/一二之數也)此制名之¶
樞要也(此皆明制名之大/意是其樞要也)後王之成名不可不察¶
也(此三者制名之實後王可因其/成名而名之故不可不察也)¶
見侮不辱聖人不愛己殺盜非殺人也此¶
惑於用名以亂名者也(見侮不辱宋子之言也聖/人不愛已未聞其説似莊)¶
(子之意殺盗非殺人亦見莊子宋子言見侮不辱則使人不/𨷖或言聖人不愛已而愛人莊子又云殺盜賊不爲殺人之)¶
(言此三者徒取其名不究其/實是惑於用名以亂正名也)驗之所以爲有名而觀¶
其孰行則能禁之矣(驗其所爲有名本由不喻之/患困廢之禍因觀見侮不辱)¶
<pb:KR3a0002_SBCK_016-8a>¶
(之説精熟可行與否則/能禁也言必不可行也)山淵平情欲寡芻豢不加¶
甘大鐘不加樂此惑於用實以亂名者也¶
(山淵平即莊子云與澤平也情欲寡即宋子云人之情欲/寡也芻豢不加甘大鍾不加樂墨子之説也古人以山爲)¶
(髙以泉爲下原其實亦無定但在當時所命耳後世遂從/而不改爾亂名之人旣以髙下是古人之一言未必物之)¶
(實也則我以山泉爲平奚爲不可哉占人言情欲多我以/爲寡芻豢甘大鍾樂我盡以爲不然亦可也此惑於用實)¶
(本無定以亂古/人之舊名也)驗之所縁無以同異而觀其孰¶
調則能禁之矣(驗其所縁同異本由物一貫則不可/分别故定其名而别之今山淵平之)¶
(説以髙爲下以下爲髙若觀其精孰得/調理與否則能禁惑於實而亂名也)非而謁楹有¶
<pb:KR3a0002_SBCK_016-8b>¶
牛馬非馬也此惑於用名以亂實者也(非而/謁楹)¶
(有牛未詳所出馬非馬公孫龍白馬之説也白馬論曰言/白所以命色也馬所以命形也色非形形非色故曰白馬)¶
(非馬也是惑於形色之/名而亂白馬之實也)驗之名約以其所受悖其¶
所辭則能禁之矣(名約即名之樞要也以用也悖/違也所受心之所是所辭心之)¶
(所非驗其名之大要本以稽實定數今馬非馬之説則/不然若用其心之所受者違其所辭者則能禁之也)凡¶
邪說辟言之離正道而擅作者無不類於¶
三惑者矣(辟讀/爲僻)故明君知其分而不與辨¶
也(明君守聖人之名分不/必亂名辨説是非也)夫民易一以道而不可¶
<pb:KR3a0002_SBCK_016-9a>¶
與其故(故事也言聖人謹守名器以道一民不與之共/事共則民以他事亂之故老子曰國之利器不)¶
(可以示/人也)故明君臨之以勢道之以道(導逹之/以正道)申¶
之以命章之以論禁之以刑故其民之化¶
道也如神辨埶惡用矣哉(申重也章明也論謂/先聖格言伹用此道)¶
(馭之不必更用辨埶也/辨埶謂&KR0003;其所以然也)今聖王没天下亂姦言起¶
君子無埶以臨之無刑以禁之故辨&KR0003;也¶
(荀卿自述正名/及辨&KR0003;之意也)實不喻然後命命不喻然後期¶
期不喻然後&KR0003;&KR0003;不喻然後辨(命謂以名命/之也期㑹也)¶
<pb:KR3a0002_SBCK_016-9b>¶
(言物之稍難明命之不喻者則以形狀大小㑹之使人易/曉也謂若白馬但言馬則未喻故更以白㑹之若是事多)¶
(㑹亦不喻者則&KR0003;其所以然若/&KR0003;亦不喻者則反覆辨明之也)故期命辨&KR0003;也者用¶
之大文也而王業之始也(無期命辨&KR0003;則萬事/不行故爲用之大文)¶
(飾王業之始在於正/名故曰王業之始也)名聞而實喻名之用也(名/之)¶
(用本在於/易知也)累而成文名之麗也(累名而成文辭/所以爲名之華)¶
(麗詩書之言皆是也/或曰麗同配偶也)用麗俱得謂之知名(淺與/深俱)¶
(不失其所/則爲知名)名也者所以期累實也(名者期於累/數其實以成)¶
(言語或曰累實當爲異實言/名者所以期於使實各異也)辭也者兼異實之¶
<pb:KR3a0002_SBCK_016-10a>¶
名以論一意也(辭者&KR0003;事之言辭兼異實之名謂兼/數異實之名以成言辭猶若元年春)¶
(王正月公即位兼&KR0003;亡實之/名以論公即位之一意也)辨&KR0003;也者不異實名¶
以喻動靜之道也(動靜是非也言辨&KR0003;者不唯兼/異常實之名所以喻是非之理)¶
(辭者論一意辨/者明兩端者)期命也者辨&KR0003;之用也(期謂委曲爲/名以㑹物也)¶
(期與命所以/爲辨&KR0003;之用)辨&KR0003;也者心之象道也(辨&KR0003;所以/爲心想象)¶
(之道故心有所/明則辨&KR0003;也)心也者道之工宰也(工能成物宰/能生物心之)¶
(於道亦/然也)道也者治之經理也(經常也理條貫也言道/爲理國之常法條貫也)¶
心合於道&KR0003;合於心辭合於&KR0003;(言&KR0003;爲&KR0003;成文/爲辭謂心能知)¶
<pb:KR3a0002_SBCK_016-10b>¶
(道&KR0003;能合心/辭能成言也)正名而期質請而喻辨異而不過¶
推類而不悖聽則合文辨則盡故以正道¶
而辨姦猶引繩以持曲直是故邪&KR0003;不能¶
亂百家無所竄(正名而期謂正其名以㑹物使人/不惑也質物之形質質請而喻謂)¶
(若形質自請其名然因而喻知其實也辨異而不過謂足/以别異物則已不過&KR0003;也推類而不悖謂推同類之物使)¶
(共其名不使乖悖也聼則合文辨則盡故謂聽他人之&KR0003;/則取其合文理者自辨&KR0003;則盡其事實也正道謂正名之)¶
(道持制也竄匿也百家無/所隱竄言皆知其姦詐也)有兼聽之明而無奮矜¶
之容有兼覆之厚而無伐德之色&KR0003;行則¶
<pb:KR3a0002_SBCK_016-11a>¶
天下正&KR0003;不行則白道而不𡨕窮是以聖¶
人之辨&KR0003;也(是時百家曲&KR0003;皆競自矜伐故述聖人/辨&KR0003;雖兼聽兼覆而無奮矜伐德之色)¶
(也白道明道也𡨕幽隱/也𡨕窮謂退而窮處也)詩曰顒顒卬卬如珪如璋¶
令問令望愷悌君子四方爲綱此之謂也¶
(詩大雅卷阿之篇顒顒體貌/敬順也卬卬志氣髙朗也)¶
辭讓之節得矣長少之理順矣忌諱不稱¶
祅辭不出以仁心&KR0003;以學心聽以公心辨(以/仁)¶
(心&KR0003;謂務於開導不騁辭辨也以學心聽悚敬而聽他/人之&KR0003;不爭辨也以公心辨謂以至心辨他人之&KR0003;是)¶
<pb:KR3a0002_SBCK_016-11b>¶
(非/也)不動乎衆人之非譽(不以衆人是非而爲之/動但自正其辭&KR0003;也)不¶
治觀者之耳目(其所辨&KR0003;不求/夸&KR0365;於衆人)不賂貴者之權埶¶
(不爲貨賂而移/貴者之權埶也)不利傳辟者之辭(利謂&KR0003;愛之/也辟讀曰僻)故¶
能處道而不貳吐而不奪利而不流貴公¶
正而賤鄙爭是士君子之辨&KR0003;也(吐而不奪/謂吐論人)¶
(人不能奪/利或爲和)詩曰長夜漫兮永思騫兮大古之¶
不慢兮禮義之不愆兮何恤人之言兮此¶
之謂也(逸詩也漫謂漫漫長夜貌騫咎也引/此以明辨&KR0003;得其正何憂人之言也)¶
<pb:KR3a0002_SBCK_016-12a>¶
君子之言涉然而精俛然而類差差然而¶
齊彼正其名當其辭以務白其志義者也¶
(渉然深入之貌俛然俯就貌俛然而類謂俯近於人皆有/統類不虚誕也差差不齊貌謂論列是非似若不齊然終)¶
(歸於齊一也/當丁浪反)彼名辭也者志義之使也足以相¶
通則舎之矣苟之姦也(通謂得其理/使所吏反)故名之足¶
以指實辭足以見極則舍之矣(極中也本也/見賢遍反)¶
外是者謂之訒是君子之所棄而愚者拾¶
以爲已實(訒難也過於志義相通之外則/是務爲難&KR0003;耳君子不用也)故愚者¶
<pb:KR3a0002_SBCK_016-12b>¶
之言芴然而粗嘖然而不類誻誻然而沸¶
(芴與忽同忽然無根本貌粗踈略也嘖爭言也助革反或/曰與𧷤同深也誻誻多言也謂愚者言淺則踈略深則無)¶
(統類又誻誻/然沸騰也)彼誘其名&KR0365;其辭而無深於其¶
志義者也(誘誑也但欺誑其名而不正&KR0365;惑其辭/而不實又不深明於志義相通之理也)¶
故窮藉而無極甚勞而無功貪而無名(藉/踐)¶
(履也才夜反謂踐履於無極之地貪/而無名謂貪於立名而實無名也)故知者之言也¶
(知讀/爲智)慮之易知也行之易安也持之易立¶
也成則必得其所好而不遇其所惡焉而¶
<pb:KR3a0002_SBCK_016-13a>¶
愚者反是詩曰爲&KR0017;爲蜮則不可得有靦¶
面目視人罔極作此好歌以極反側此之¶
謂也(詩小雅何人斯之篇毛云蜮短狐也靦姡也鄭云/使汝爲&KR0017;爲蜮也則汝誠不可得見也姡然有面)¶
(目汝乃人也人相視無有極時終必與汝相/見作此歌求汝之情汝之情展轉極於是也)¶
凡語治而待去欲者無以道欲而困於有¶
欲者也(凡言治待使人盡去欲然後爲治則/是無道欲之術而反爲有欲者所困)凡語治¶
而待寡欲者無以節欲而困於欲多者也¶
(若待人之寡欲然後治之則是無節欲之術而反爲多/欲者所困故能導欲則欲自去矣能節欲則欲自寡矣)¶
<pb:KR3a0002_SBCK_016-13b>¶
有欲無欲異類也生死也非治亂也(二者異/類如生)¶
(死之殊非治亂所繫治亂所繫/在於導欲則治不導欲則亂也)欲之多寡異類也¶
情之數也非治亂也(情之數言人情必然之數也/治亂所繫在節欲則治不節)¶
(欲則亂不在/欲之多寡也)欲不待可得而求者從所可(凡人/之情)¶
(欲雖未可得以有欲之意及/至求之時則從其所可得也)欲不待可得所受乎¶
天也求者從所可受乎心也(天性有欲心/爲之節制)所¶
受乎天之一欲制於所受乎心之多固難¶
類所受乎天也(此一節未詳或恐脱誤耳或曰當爲/所受乎天之一欲制於所受乎心之)¶
<pb:KR3a0002_SBCK_016-14a>¶
(計其餘皆衍字也一欲大凡人之情欲也言所受乎天之大/欲皆制節於所受心之計度度心之計亦受於天故曰所受)¶
人之所欲生甚矣人之所惡死甚矣然而¶
人有從生成死者非不欲生而欲死也不¶
可以生而可以死也(此明心制/欲之義)故欲過之而動¶
不及心止之也(動謂作爲也言欲過多而所作/爲不及其欲由心制止之也)心之¶
所可中理則欲雖多奚傷於治(所可謂心以/爲可也言若)¶
(心止之而中理欲/雖多無害於治也)欲不及而動過之心使之也¶
心之所可失理則欲雖寡奚止於亂(心使/之失)¶
<pb:KR3a0002_SBCK_016-14b>¶
(理則欲雖寡/亦不能止亂)故治亂在於心之所可亡於情¶
之所欲(明在心/不在欲)不求之其所在而求之其所¶
亡雖曰我得之失之矣(所在心也/所亡欲也)性者天之¶
就也情者性之質也欲者情之應也以所¶
欲以爲可得而求之情之所必不免也(性/者)¶
(成於天之自然情者性之質體欲又/情之所應所以人必不免於有欲也)以爲可而道之¶
知所必出也(心以欲爲可得而導達/之智慮必出於此也)故雖爲守門¶
欲不可去(夫人各有心故雖至/賤亦不能去欲也)性之具也雖爲天¶
<pb:KR3a0002_SBCK_016-15a>¶
子欲不可盡(具全也若全其性之所欲雖爲/子亦不能盡秦皇漢武之比也)欲雖¶
不可盡可以近盡也(以用也近盡近於盡欲也言天/子雖不可盡欲若知道則用可)¶
(近盡而止之不/使故肆之也)欲雖不可去求可節也(雖至賤亦不可/去欲若知道則)¶
(求節欲之道/而爲之也)所欲雖不可盡求者猶近盡欲雖¶
不可去所求不得慮者欲節求也(爲貴賤之/謀慮皆在)¶
(節其所求/之欲也)道者進則近盡退則節求天下莫¶
之若也(道謂中和之道儒者之所守也進退亦謂貴賤/也道者貴則可以知近盡賤則可以知求節天)¶
(下莫及/之也)¶
<pb:KR3a0002_SBCK_016-15b>¶
凡人莫不從其所可而去其所不可知道¶
之莫之若也而不從道者無之有也(知節/欲無)¶
(過於道則/皆從道也)假之有人而欲南無多而惡北無¶
寡豈爲夫南者之不可盡也離南行而北¶
走也哉(有人欲往南而惡往北也欲南無多謂南雖至/多猶欲之也惡北無寡謂北雖至寡猶惡之也)¶
(言此人旣欲南而惡北豈爲夫南/之不可得盡因肯捨南而走北乎)今人所欲無多所¶
惡無寡豈爲夫所欲之不可盡也離得欲¶
之道而取所惡也哉(今夫人情欲雖至多猶欲之/惡雖至寡猶惡之豈爲欲之)¶
<pb:KR3a0002_SBCK_016-16a>¶
(不可得盡因肯取所惡哉言聖人以道節欲則各安其分矣/而宋墨之徒不喻斯理而強令去欲寡欲此何異使之離南)¶
(而北走捨欲而取/惡必不可得也)故可道而從之奚以損之而亂¶
(可道合道也損減也言若合道/則從之奚以損亂而過此也)不可道而離之奚以¶
益之而治(不合道則離之奚以益治而過此此明若合道/雖爲有欲之&KR0003;亦可從之不合道雖爲去欲之)¶
(&KR0003;亦可/離之也)故知者論道而已矣小家珍&KR0003;之所¶
願皆衰矣(知治亂者論合道與不合道而已矣不在/於有欲無欲也能知此者則宋墨之家自)¶
(珍貴其&KR0003;願人之去/欲寡欲者皆衰矣)凡人之取也所欲未甞粹而¶
來也其去也所惡未甞粹而往也故人無¶
<pb:KR3a0002_SBCK_016-16b>¶
動而不可以不與權俱(粹全也凡人意有所取其/欲未甞全來意有所去其)¶
(惡未甞全去皆所不適意也權者稱之權所以知輕重者/也能權變適時故以喻道也言人之欲惡常難適意故其)¶
(所舉動而不可不與道俱不與道俱則惑於欲惡矣故達/道者不戚戚於貧賤不汲汲於富貴故能遣夫得喪欲惡)¶
(不以介懷而/欲自節矣)衡不正則重縣於仰而人以爲輕¶
輕縣於俛而人以爲重此人所以惑於輕¶
重也(衡稱之衡也不正謂偏舉也衡若均舉之則輕重/等而平矣若偏舉之則重縣於俛而猶未平也遂)¶
(以此定輕/重是惑也)權不正則禍託於欲而人以爲福福¶
託於惡而人以爲禍此亦人所以惑於禍福¶
<pb:KR3a0002_SBCK_016-17a>¶
也(權不正謂不知道而偏見如稱之權不正者也禍託於欲/謂無德而禄因以爲福不知禍不旋踵也福託於惡謂若)¶
(有才未偶因以爲禍不知先號後笑/也言不知道則惑於倚伏之理也)道者古今之正¶
權離道而内自擇則不知禍福之所託(道能/知禍)¶
(福之正如權之知輕重之正離權/則不知輕重離道則不知禍福也)易者以一易一人¶
曰無得亦無喪也(易謂以/物相易)以一易兩人曰無¶
喪而有得也以兩易一人曰無得而有喪也¶
計者取所多謀者從所可以兩易一人莫¶
之爲明其數也從道而出猶以一易兩也奚¶
<pb:KR3a0002_SBCK_016-17b>¶
喪(從道則無所/喪儒術是也)離道而内自擇是猶以兩易一¶
也奚得(離道則無所/得宋墨也)其累百年之欲易一時¶
之嫌然且爲之不明其數也(累積也嫌惡也此/謂不以道求富貴)¶
(終遇/禍也)有甞試深觀其隱而難其察者(有讀爲/又雖隱)¶
(而難察以下四事/觀之則可知也)志輕理而不重物者無之有¶
也(理爲道/之精微)外重物而不内憂者無之有也行離¶
理而不外危者無之有也外危而不内恐¶
者無之有也心憂恐則口銜芻豢而不知¶
<pb:KR3a0002_SBCK_016-18a>¶
其味耳聽鍾鼓而不知其聲目視黼黻而¶
不知其狀輕煖平簟而體不知其安故嚮¶
萬物之美而不能嗛也(嚮讀爲享獻也謂受其/獻也嗛足也快也史記)¶
(樂&KR1063;&KR1063;曰先王以爲/嗛於志嗛口簟反)假而得問而嗛之則不能離¶
也(假或有人問之蹔以爲足其/意終亦不能離於不足也)故嚮萬物之美而¶
盛憂兼萬物之利而盛害如此者其求物也¶
飬生也粥壽也(也皆當爲/耶問之辭)故欲飬其欲而縱¶
其情(縱其情則故/終不可養也)欲養其性而危其形欲養¶
<pb:KR3a0002_SBCK_016-18b>¶
其樂而攻其心欲養其名而亂其行(皆外/重物)¶
(之所/致也)如此者雖封侯稱君其與夫盗無以¶
異乗軒戴絻其與無足無以異(絻與/冕同)夫是¶
之謂以已爲物役矣(已爲物/之役使)心平愉則色不¶
及傭而可以養目(所視之物不及傭/保之人亦可養目)聲不及傭¶
而可以養耳&KR0188;食菜羮而可以養口麤布¶
之衣麤紃之履而可以養體(麤紃之履/麤麻屨也)屋¶
室廬&KR0067;葭稾蓐尚机筵而可以養形(廬草/屋也)¶
<pb:KR3a0002_SBCK_016-19a>¶
(&KR0067;屋如廪&KR0067;者葭廬也以廬爲屋室葭稾爲席蓐者貧/賤人之居也尚机筵未詳或曰尚言尚古猶若稱尚書)¶
(之尚也尚机筵/質朴之机筵也)故無萬物之美而可以養樂無¶
埶列之位而可以養名(埶列班列也/名美名也)如是而加¶
天下焉其爲天下多其和樂少矣(以是無貪/利之心加)¶
(以天下之權則爲天下必/多爲己之私和樂少矣)夫是之謂重已役物(知道/則心)¶
(平愉心平愉則欲惡有節物不動故能重已/而役物自有甞試以下皆論知道不知道也)無稽之言¶
不見之行不聞之謀君子慎之(無稽之言言/無考驗者也)¶
(不見之行不聞之謀謂在幽隱人所不聞見者君子尤/當戒慎不可忽也中庸曰戒慎乎其所不覩恐懼乎其)¶
<pb:KR3a0002_SBCK_016-19b>¶
(所不聞莫見乎隱莫顯乎微故君子慎其獨也&KR0003;菀作/無類之&KR0003;不戒之行不賛之辭君子慎之此三句不似)¶
(此篇之意恐/誤在此耳)¶
荀子卷第十六¶
