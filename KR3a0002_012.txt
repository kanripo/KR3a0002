# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.975666
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB03n0119-012荀子-卷第十二.
<pb:KR3a0002_SBCK_012-1a>¶
荀子卷第十二¶
　　　　　登仕郎守大理評事揚　倞　注¶
正論篇第十八¶
世俗之爲說者曰主道利周是不然(此一/篇皆)¶
(論世俗之乖謬荀卿以正論辨之周密也謂隱/匿其情不使下知也世俗以爲主道利在如此也)主者民¶
之唱也上者下之儀也(謂下法上/之表儀也)彼將聽唱¶
而應視儀而動唱黙則民無應也儀隱則¶
下無動也不應不動則上下無以相有也¶
<pb:KR3a0002_SBCK_012-1b>¶
(上不導其下則下無/以效上是不相須也)若是則與無上同也不祥¶
莫大焉故上者下之本也上宣明則下治¶
辨矣(宣露辨别也下知所/從則明别於事也)上端誠則下愿愨矣¶
上公正則下易直矣(上公正則下/不敢險曲也)治辨則易¶
一愿愨則易使易直則易知易一則彊易¶
使則功易知則明是治之所由生也上周¶
密則下疑𤣥矣(𤣥謂幽深難知或/讀爲&KR0365;惑也下同)上幽險則¶
下漸詐矣(幽隱也險難測也漸進也如字又曰/漸浸也謂浸成其詐也漸子廉反)上¶
<pb:KR3a0002_SBCK_012-2a>¶
偏曲則下比周矣疑𤣥則難一(疑惑不知所/從故難一也)¶
漸詐則難使比周則難知(人人懷和親比則上/不可知其情禮記曰下)¶
(難知則君/長勞也)難一則不彊難使則不功難知則¶
不明是亂之所由作也故主道利明不利¶
幽利宣不利周故主道明則下安主道幽¶
則下危(下知所從則安不/知所從則自危也)故下安則貴上下危¶
則賤上(貴猶愛也/賤猶惡也)故上易知則下親上矣上¶
難知則下畏上矣下親上則上安下畏上¶
<pb:KR3a0002_SBCK_012-2b>¶
則上危(畏則/謀上)故主道莫惡乎難知莫危乎¶
使下畏已傳曰惡之者衆則危書曰克明¶
明徳(書多方曰成湯至于/帝乙罔不明徳愼罰)詩曰明明在下(詩大雅/大明之)¶
(篇言文王之徳明明在下/故赫赫然著見於天也)故先王明之豈特𤣥之¶
耳哉(特猶/耳也)¶
世俗之爲說者曰桀紂有天下湯武篡而¶
奪之是不然以桀紂爲常有天下之籍則¶
然(以常主天下/之圖籍則然)親有天下之籍則不然(躬親能/有天下)¶
<pb:KR3a0002_SBCK_012-3a>¶
(則不然以其/不能治之也)天下謂在桀紂則不然古者天子¶
千官諸侯百官以是千官也令行於諸夏¶
之國謂之王(夏大也中/原之大國)以是百官也令行於境¶
内國雖不安不至於廢易遂亡謂之君(僅/存)¶
(之/君)聖王之子也(子子/孫也)有天下之後也埶籍¶
之所在也天下之宗室也然而不材不中¶
(不中謂處事不/當也中丁仲反)内則百姓疾之外則諸侯叛¶
之近者境内不一遙者諸侯不聽令不行¶
<pb:KR3a0002_SBCK_012-3b>¶
於境内甚者諸侯侵削之攻伐之若是則雖¶
未亡吾謂之無天下矣聖王没有埶籍者¶
罷不足以縣天下(聖王禹湯也有埶籍者謂其子孫/也罷謂弱不任事也縣繫也音懸)¶
天下無君(桀紂不能治/天下是無君)諸侯有能德明威積¶
海内之民莫不願得以爲君師(師/長)然而暴¶
國獨侈安能誅之(暴國即桀紂也/侈謂奢汰放縱)必傷害無¶
罪之民誅暴國之君若誅獨夫(天下皆去無助/之者若一夫焉)¶
(也)若是則可謂能用天下矣能用天下之¶
<pb:KR3a0002_SBCK_012-4a>¶
謂王湯武非取天下也(非奪桀紂/之天下也)脩其道行¶
其義興天下之同利除天下之同害而天¶
下歸之也桀紂非去天下也(非天下/自去也)反禹湯¶
之徳亂禮義之分禽獸之行積其凶全其¶
惡而天下去之也天下歸之之謂王天下¶
去之之謂亡故桀紂無天下而湯武不弑¶
君由此效之也(天下皆去桀紂是無天下也湯武誅/獨夫耳豈爲殺君乎由用也效明也)¶
(用此論/明之)湯武者民之父母也桀紂者民之怨¶
<pb:KR3a0002_SBCK_012-4b>¶
賊也今世俗之爲說者以桀紂爲君而以¶
湯武爲弑然則是誅民之父母而師民之¶
怨賊也(師/長)不祥莫大焉以天下之合爲君¶
則天下未甞合於桀紂也然則以湯武爲¶
弑則天下未甞有說也直墮之耳(自古論說未/甞有此世俗)¶
(之墮損/湯武耳)故天子唯其人天下者至重也非¶
至彊莫之能任(物之至彊者/乃能勝重任)至大也非至辨¶
莫之能分(至大則難詳故非/小智所能分别也)至衆也非至明莫¶
<pb:KR3a0002_SBCK_012-5a>¶
之能知(天下之人至衆非極知/其情僞不能和輯也)此三至者非聖人¶
莫之能盡故非聖人莫之能王(重大如此三者/非聖人安能王)¶
(乎王于/況反)聖人備道全美者也是縣天下之權¶
稱也(懸天下如權稱之懸揔/知輕重也稱尺證反)桀紂者其知慮至¶
險也其至意至闇也(至意當/爲志意)其行之爲至¶
亂也親者䟽之賢者賤之生民怨之禹湯¶
之後也而不得一人之與刳比干囚箕子¶
身死國亡爲天下之大僇後世之言惡者¶
<pb:KR3a0002_SBCK_012-5b>¶
必稽焉(言惡者必稽考桀/紂以爲龜鏡也)是不容妻子之數¶
也(不能容有其妻子是如此之人數也猶言不能保妻子/之徒也列子梁王謂揚朱曰先生有一妻一妾不能治)¶
(也)故至賢疇四海湯武是也至罷不容妻¶
子桀紂是也(疇四海謂以四海爲疇域/或曰疇與籌同謂計度也)今世俗之¶
爲說者以桀紂爲有天下而臣湯武豈不¶
過甚矣哉(以桀紂爲君以湯武爲/臣而殺之是過甚也)譬之是猶傴¶
巫跛匡大自以爲有知也(匡讀爲尫癈疾之/人王霸篇曰賤之)¶
(如㑌與此匡同禮記曰吾欲暴尫而奚若/言世俗此說猶巫尫大自以爲神異也)故可以有¶
<pb:KR3a0002_SBCK_012-6a>¶
奪人國不可以有奪人天下可以有竊國¶
不可以有竊天下也(一國之人易服故可以有竊/者天下之心難歸故不可也)¶
(竊國田常六/卿之屬是也)可以奪之者可以有國不可以¶
有天下竊可以得國而不可以得天下是¶
何也曰國小具也可以小人有也可以小¶
道得也可以小力持也天下者大具也不¶
可以小人有也不可以小道得也不可以¶
小力持也國者小人可以有之然而未必¶
<pb:KR3a0002_SBCK_012-6b>¶
不亡也(小人既可以有之則易滅/亡明取國與取天下殊也)天下者至大也¶
非聖人莫之能有也¶
世俗之爲說者曰治古無肉刑而有象刑¶
(治古古之治世也肉刑墨劓剕宮也象刑異章服恥辱其/形象故謂之象形也書曰臯陶方施象刑惟明孔安國云)¶
(象法也案書之象/刑亦非謂形象也)墨黥(世俗以爲古之重罪以墨𣵀/其面而已更無劓刖之刑也)¶
(或曰墨黥當爲墨幪伹/以黑巾幪其頭而已)慅嬰(當爲澡嬰謂澡濯其/布爲纓鄭云凶冠之)¶
(飾令罪人服之禮記曰緦冠繰纓鄭云有事/其布以爲纓也澡或讀爲草愼子作草纓也)共艾¶
畢(共未詳或&KR0283;字耳艾蒼白色畢與韠同紱也所以蔽/前君以朱大夫素士爵韋令罪人服之故以蒼白色)¶
<pb:KR3a0002_SBCK_012-7a>¶
(爲韠/也)菲對屨(菲草屨也對當爲䋽傳寫誤耳䋽枲/也愼子作䋽言罪人或菲或枲爲屨)¶
(故曰菲䋽屨䋽方孔反對或爲蒯/禮有䟽屨傳曰藨蒯之菲也)殺赭衣而不純¶
(以赤土染衣故曰赭衣純縁也殺之所以異於常人之服也/純音準殺所介反愼子曰有虞氏之誅以畫詭當黥以草)¶
(纓當劓以復䋽當刖以艾韠當宮此有虞之誅也又尚書大/傳曰唐虞之象刑上刑赭衣不純中刑雜屨下刑墨幪幪巾)¶
(世俗說以/也)治古如是(治古如是)是不然以爲治邪則¶
人固莫觸罪非獨不用肉刑亦不用象刑¶
矣以爲人或觸罪矣而直輕其刑然則是¶
殺人者不死傷人者不刑也罪至重而刑¶
<pb:KR3a0002_SBCK_012-7b>¶
至輕庸人不知惡矣亂莫大焉(惡烏/路反)凡刑¶
人之本禁暴惡惡且徵其未也(徵讀爲懲/未謂將來)殺¶
人者不死而傷人者不刑是謂惠暴而寛¶
賊也非惡惡也故象刑殆非生於治古並¶
起於亂今也(今之亂世/妄爲此說)治古不然凡爵列官¶
職賞慶刑罰皆報也以類相從者也(報謂報/其善惡)¶
(各以類相從謂善者得/其善惡者得其惡也)一物失稱亂之端也(失稱謂/失其所)¶
(稱類不相從/也稱尺證反)夫徳不稱位能不稱官賞不當功¶
<pb:KR3a0002_SBCK_012-8a>¶
罰不當罪不祥莫大焉昔者武王伐有商¶
誅紂斷其首懸之赤斾(史記武王斬紂頭懸之/大白旗此云赤旂所傳)¶
(聞各異也禮記明堂位說旗曰殷之/大白周之大赤即史記之說非也)夫征暴誅悍治¶
之盛也殺人者死傷人者刑是百王之所¶
同也未有知其所由來者也刑稱罪則治¶
不稱罪則亂故治則刑重亂則刑輕(治世刑/必行則)¶
(不敢犯故重亂世刑不行則人易犯故輕李竒/注漢書曰世所以治乃刑重所以亂乃刑輕也)犯治之¶
罪固重犯亂之罪固輕也(治世家給人足犯法/者少有犯則衆惡之)¶
<pb:KR3a0002_SBCK_012-8b>¶
(罪固當重也亂世人廹於飢寒犯/法者多不可盡用重典當輕也)書曰刑罰世輕世¶
重此之謂也(書甫刑以言世有治/亂故法有重輕也)¶
世俗之爲說者湯武不能禁令是何也(言/不)¶
(能施禁令故/有所不至者)曰楚越不受制是不然湯武者至¶
天下之善禁令者也湯居亳武王居鄗皆¶
百里之地也天下爲一諸侯爲臣通達之¶
屬莫不振動從服以化順之(振與震/同恐也)曷爲¶
楚越獨不受制也彼王者之制也視形埶¶
<pb:KR3a0002_SBCK_012-9a>¶
而制械用(即禮記所謂廣谷大川異制民生其/間者異俗器械異制衣服異宜也)稱遠¶
近而等貢獻豈必齊哉(稱尺證反/等差也)故魯人以¶
榶衛人用柯齊人用一革(未詳或曰方言云盌謂/之榶或謂之柯或曰方)¶
(言榶張也郭/云謂榖張也)土地形制不同者械用備飾不¶
可不異也故諸夏之國同服同儀(儀謂風俗/也諸夏廹)¶
(近京師易一以教/化故同服同儀也)蠻夷戎狄之國同服不同制¶
(夷狄遐逺又各在一方雖同/爲要荒之服其制度不同也)封内甸服(王畿之内也禹貢五/伯里甸服孔安國曰)¶
(爲天子服/治田也)封外侯服(服/畿外也禹貢五百里侯服孔云甸服/之外五百里也侯&KR0049;也斥&KR0049;而)¶
<pb:KR3a0002_SBCK_012-9b>¶
(事王也韋昭公/侯服候斥也)侯衛賔服(韋昭注國語曰侯候圻衛衛圻/自侯圻至衛圻其閒五圻圻五)¶
(百里中國之界也謂之賔服常以貢獻賔服於王五圻者侯/圻之外甸圻甸圻之外男圻男圻之外采圻采圻之外衛圻)¶
(康誥曰侯甸男&KR0022;采衛是也此/據周官職方氏與禹貢異制也)蠻夷要服(職方氏云衛/服之外五百)¶
(里曰蠻服又其外五百里曰夷服孔/安國云要謂要束以文教要一昭反)戎狄荒服(職方氏所/謂鎭服藩)¶
(服也韋昭曰各相去五百里九州之外荒裔/之地與戎狄同俗故謂之荒荒忽無常之言)甸服者祭¶
侯服者祀賔服者享要服者貢荒服者終¶
王(韋昭曰日祭於祖考上食也近漢亦然月祀/於曾祖也時享於二祧終謂世終朝嗣王也)日祭月祀¶
時享嵗貢(此下當有終王/二字誤脫耳)夫是之謂視形勢而¶
<pb:KR3a0002_SBCK_012-10a>¶
制械用稱遠近而等貢獻是王者之至也¶
(至當爲志所以/志識遠近也)彼楚越者且時享嵗貢終王¶
之屬也必齊之日祭月祀之屬然後曰受¶
制邪是規磨之說也(規磨之說猶言差錯之說也/規者正圓之器磨久則偏盡)¶
(而不圓失於度程也文子曰水雖平必有波衡雖正必有差/韓子曰規有磨而水有波我欲更之無奈之何此通於權者)¶
(言/也)溝中之瘠也(謂行乞之人在溝壑中/羸&KR0484;者以喻智慮淺也)則未足與¶
及王者之制也語曰淺不可與測深愚不¶
足與謀知坎井之鼃不可與語東海之樂此¶
<pb:KR3a0002_SBCK_012-10b>¶
之謂也(言小不知大也司馬彪曰坎井壊井也鼃蝦/蟇類也事出莊子坎井或作壇井鼃戸媧反)¶
世俗之爲說者曰堯舜擅讓(擅與禪同墠亦同/義謂除地爲墠告)¶
(天而傳位也後因謂之禪位世俗以爲堯舜徳厚故禪讓聖/賢後世徳薄故父子相繼荀卿言堯舜相承但傳位於賢而)¶
(已與傳子無異非謂求名而禪讓也案書序曰將遜于位讓/于虞舜是亦有讓之說此云非擅讓蓋書序美堯之徳雖是)¶
(傳位與遜讓無異非是先自有讓意也孟子亦云萬章曰堯/以天下與舜有諸孟子曰天子不能以天下與人曰孰與之)¶
(曰天與之又曰天與賢則/與賢天與子則與子也)是不然天子者埶位至尊¶
無敵於天下夫有誰與讓矣(讓者埶位敵之名若上/下相縣則無與讓矣有)¶
(讀爲/又也)道徳純備智惠甚明南面而聽天下¶
<pb:KR3a0002_SBCK_012-11a>¶
生民之屬莫不振動從服以化順之天下¶
無隱士無遺善(無隱藏不/用之士也)同焉者是也異¶
焉者非也夫有惡擅天下矣(夫自知不堪其/事則求賢而禪)¶
(位今以堯舜之明聖事/無不理又烏用禪位哉)曰死而擅之(或者既以生無/禪讓之事因謂)¶
(堯舜預求聖賢/至死後而禪之)是又不然聖王在上圖徳而¶
定次量能而授官(一本作決/徳而定次)皆使民載其事¶
而各得其宜不能以義制利不能以僞飾¶
性則兼以爲民(僞謂矯其本性也無能者/則兼并之令盡爲民氓也)聖王¶
<pb:KR3a0002_SBCK_012-11b>¶
已沒天下無聖則固莫足以擅天下矣(固無/禪讓)¶
天下有聖而在後者則天下不離(有聖繼其/後者則天)¶
(下有所歸/不離叛也)朝不易位國不更制天下厭然與¶
郷無以異也(厭然順服貌一/渉反郷音向)以堯繼堯夫又¶
何變之有矣(言繼位相承與一堯無異/豈爲禪讓改變與他人乎)聖不在後¶
子而在三公則天下如歸猶復而振之矣¶
(後子嗣子謂丹朱商均也三公宰相謂舜禹天下如歸言不/歸後子而歸三公也復而振之謂猶如天下巳去而衰息今)¶
(使之來復/而振起也)天下厭然與郷無以異也以堯繼¶
<pb:KR3a0002_SBCK_012-12a>¶
堯夫又何變之有矣(疑此三/句重也)唯其徙朝改制¶
爲難(謂殊徽號異制度也舜禹相繼與父子無異所難/而不忍者在徙朝改制也後世見其改易遂以爲)¶
(擅讓/也)故天子生則天下一隆致順而治論徳¶
而定次(天下一隆謂天下之人/皆得其崇厚也致極也)死則能任天下¶
者必有之矣夫禮義之分盡矣擅讓惡用¶
矣哉(夫讓者禮義之名今聖王但求其能任天下者/傳之則是盡禮義之分矣豈復更求禪讓之名)¶
(哉)曰老衰而擅是又不然血氣筋力則有¶
衰若夫知慮取舍則無衰曰老者不堪其¶
<pb:KR3a0002_SBCK_012-12b>¶
勞而休也是又畏事者之議也(或曰自以畏/憚勞苦以爲)¶
(聖王亦/然也)天子者埶至重而形至佚心至愉而¶
志無所詘而形不爲勞尊無上矣衣被¶
則服五采雜閒色(衣被謂以衣被身服五采言備五/色也閒色紅碧之屬禮記曰衣正)¶
(色裳閒/色也)重文繡加飾之以珠玉食飲則重¶
大牢而備珍恠期臭味(重多也謂重多之以太/牢也珍怪竒異之食也)¶
(期當爲/綦極也)曼而饋(曼當爲萬饋進食/也列萬舞而進食)代睪而食(睪/未)¶
(詳蓋香草也或曰睪讀爲槀即所謂蘭茝本也或曰當/爲澤澤蘭也旣夕禮茵著用荼實綏澤焉俗書澤字作)¶
<pb:KR3a0002_SBCK_012-13a>¶
(水傍睪傳寫誤遺其水耳代睪而/食謂焚香氣歇即更以新者代之)雍而&KR1794;(雍詩周頌/樂章名奏)¶
(雍而&KR1794;饌論語曰三家/者以雍&KR1794;言其僣也)五祀執薦者百人侍西房¶
(周禮宗伯以血祭祭社稷五祀鄭云五祀四時迎五行之/氣於四郊而祭五徳之帝也或曰此五祀謂礿祠烝甞及)¶
(大祫也或曰國語展禽曰禘郊祖宗報此五者國之祀典/也皆王者所親臨之祭非謂户竈中霤門行之五祀也薦)¶
(謂所薦陳之物籩豆之屬也侍侍/立也西房西廂也侍或爲待也)居則設張容負依¶
而坐諸侯趨走乎堂下(居安居也聽朝之時也/容謂羽衛也居則設張)¶
(其容儀負依而坐也户牖之閒謂之依作扆扆依音同/或曰爾雅云容謂之防郭璞云如今&KR0451;頭小曲屏風唱)¶
(射者所以隱見也言施此/容於戸牖間負之而坐也)出戸而巫覡有事(出户謂/出内門)¶
<pb:KR3a0002_SBCK_012-13b>¶
(也女曰巫男曰覡/有事祓除不祥)出門而宗祀有事(出門謂車駕/出國門宗者)¶
(主祭祀之官祀當爲祝有事謂祭行神也國語曰使名/姓之後能知四時之生犧牲之物玉帛之類采服之宜)¶
(彝器之量次主之度屏攝之位壇場之所上下之神祇氏姓/之所出而必帥舊典者為之宗又曰使先聖之後能知山川)¶
(之號宗廟之事昭穆之世齊敬之勤禮節之宜而敬恭明/神者謂之祝韋昭曰宗大宗伯也掌祭祀之禮禮記太祝)¶
(掌祈福/祥也)乗大路趨越席以養安(大路祭天車禮記/曰大路繁纓一就)¶
(趨&KR0283;字耳越席結蒲爲席養安言恐其不安以此和養之/按禮以大路越席爲質素此云養安以爲盛飾未詳其)¶
(意或曰古人/以質爲重也)側載睪芷以養鼻(睪芷香草也已/解上於車上傍)¶
(側載之用/以養鼻也)前有錯衡以養目(詩曰約軝錯衡/毛云錯衡文衡)和¶
<pb:KR3a0002_SBCK_012-14a>¶
鸞之聲𡵯中武象騶中韶䕶以養耳(和鸞皆/車上鈴)¶
(也韓詩外傳云鸞在衡和在軾前升車馬動馬動則鸞鳴鸞/鳴則和應皆所以爲行節也許愼曰和取其敬鸞以象鳥之)¶
(聲武象韶䕶皆樂名也騶當爲趨𡵯謂車緩行趨謂車速/行周禮大馭云凡馭路行以肆夏趨以采薺以鸞和爲節)¶
(鄭云行謂大寢至路門/趨謂路門至應門也)三公奉軶持納(軶轅前也納/與軜同軜與)¶
(驂馬内軜繫軾前/者詩曰鋈以觼軜)諸侯持輪挾輿先馬(挾輿在車/之左右也)¶
(先馬導馬也或持輪者/或挾輿者或先馬者)大侯編後大夫次之(大侯/國稍)¶
(大在五等/之列者)小侯元士次之(小侯僻逺小國及附庸也/元士上士也禮記曰庶方)¶
(小侯入天子之國曰某人又/曰天子之元士視附庸也)庶士介而夾道(庶士軍士/也介而坐)¶
<pb:KR3a0002_SBCK_012-14b>¶
(道被甲坐於道/側以禦非常也)庶人隱竄莫敢視望居如大神¶
動如天帝(言畏敬/之甚也)持老養衰猶有善於是¶
者與不老者休也休猶有安樂恬愉如是¶
者乎(安樂樂過此/不老老也猶言不顯顯也或曰不字&KR0283;耳夫/老者休息之名豈更有休息)故¶
曰諸侯有老天子無老(諸侯供職貢朝聘故/有筋力衰竭求致仕)¶
(者與天/子異也)有擅國無擅天下古今一也(讓者埶位/敵之名一)¶
(國事輕則有請於天子/而讓賢天下則不然也)夫曰堯舜擅讓是虚言¶
也是淺者之傳陋者之說也不知逆順之¶
<pb:KR3a0002_SBCK_012-15a>¶
理小大至不至之變者也(當也/小謂一國大謂天下至/不至猶言當不)¶
未可與及天下之大理者也¶
世俗之爲說者曰堯舜不能敎化是何也¶
曰朱象不化是不然也堯舜者至天下之¶
善敎化者也南面而聽天下生民之屬莫¶
不振動從服以化順之(言天下/無不化)然而朱象獨¶
不化是非堯舜之過朱象之罪也(朱象乃/罪人之)¶
(當誅戮者豈堯舜之過哉論/語曰上智與下愚不移是也)堯舜者天下之英¶
<pb:KR3a0002_SBCK_012-15b>¶
也(鄭康成注禮記云/英謂俊選之尤者)朱象者天下之嵬一時之¶
瑣也(言嵬瑣之人雖被堯舜之治猶不可化言/敎化所不及嵬瑣巳解在非十二子之篇)今世¶
俗之爲說者不怪朱象而非堯舜也豈不¶
過甚矣哉夫是之謂嵬說(狂妄/之說)羿蠭門者¶
天下之善射者也不能以撥弓曲矢中(撥/弓)¶
(不正之弓/中丁仲反)王梁造父者天下之善馭者也不¶
能以辟馬毁輿致遠(辟與躄同/必亦反)堯舜者天¶
下之善敎化者也不能使嵬瑣化何世¶
<pb:KR3a0002_SBCK_012-16a>¶
而無嵬何時而無瑣自太皥燧人莫不有也¶
(太皥伏羲也燧人大皥/前帝王始作火化者)故作者不祥學者受其¶
殃非者有慶(作嵬瑣者不祥也有/慶言必無刑戮也)詩曰下民之¶
孽匪降自天噂沓背憎職競由人此之謂¶
也(詩小雅十月之交之篇言下民相爲妖孼災/害非/從/天降噂噂沓沓然相對談語背則相憎爲此者王由人耳)¶
世俗之爲說者曰大古薄葬棺厚三寸衣¶
衾三領葬田不妨田故不掘也(此蓋言古之人/君也三領三稱)¶
(無丘壠之識也/也禮記君陳衣于序東西領南上故以領言葬田不妨田言/所葬之地不妨農耕也殷已前平葬)¶
<pb:KR3a0002_SBCK_012-16b>¶
亂今厚葬飾棺故掘也是不及知治道而¶
不察於抇不抇者之所言也(抇穿也謂發/家也胡骨反)凡¶
人之盜也必以有爲(其意必有/所云爲也)不以備不足¶
足則以重有餘也而聖王之生民也皆使¶
當厚優猶不知足而不得以有餘過度(當/謂)¶
(得中也丁浪反優猶寛泰也不知足不字亦&KR0283;耳言聖王/之養民輕賦薄斂皆使寛泰而知足也又有禁限不得以)¶
(有餘過/度也)故盜不竊賊不刺(盜賊通名分而言之則/私竊謂之盜刼殺謂之)¶
(農/賊)狗豕吐菽粟而農賈皆能以貨財讓(賈)¶
<pb:KR3a0002_SBCK_012-17a>¶
(庶人猶讓財其/餘無不讓也)風俗之美男女自不取於涂而¶
百姓羞拾遺故孔子曰天下有道盜其先¶
變乎(衣食足/知榮辱)雖珠玉滿體文繡充棺黄金¶
充椁加之以丹矸重之以曾靑(丹矸丹砂也曾/靑銅之精形如)¶
(珠者其色極淸故謂之曾靑加以/丹矸重以曽靑言以丹靑采畫也)犀象以爲樹(樹之/於壙)¶
(中/也)琅玕龍兹華覲以爲實(琅玕似珠崑崙山/有琅玕樹龍兹未)¶
(詳覲當爲瑾華謂有光華者也或曰龍兹即今之龍鬚席/也公羊傳曰衛侯朔屬負兹爾雅曰蓐謂之兹史記曰衛)¶
(叔封布兹徐廣曰兹者籍席之名列女傳無鹽女謂齊宣/王曰漸臺五重黄金白玉琅玕龍䟽翡翠珠璣莫落連飾)¶
<pb:KR3a0002_SBCK_012-17b>¶
(萬民疲極此二殆也疑龍兹即龍䟽鬚音相近也/曹大家亦不解實謂實於棺槨中或曰兹與髭同)人猶¶
且莫之抇也是何也則求利之詭緩而犯¶
分之羞大也(詭詐也求利詭/詐之心緩也)夫亂今然後反¶
是上以無法使下以無度行知者不得慮¶
能者不得治賢者不得使(不得在/位使人)若是則¶
上失天性下失地利中失人和故百事廢¶
財物詘而禍亂起王公則病不足於上庶¶
人則凍餒羸瘠於下於是焉桀紂群居而¶
<pb:KR3a0002_SBCK_012-18a>¶
盜賊擊奪以危上矣(言在上位者/盡如桀紂也)必禽獸行¶
虎狼貪故脯巨人而炙嬰兒矣若是則¶
有何尤抇人之墓抉人之口而求利矣哉¶
(抉挑也抉人/口取其珠也)雖此倮而埋之猶且必抇也安得¶
葬薶哉(不可得葬/薶而不發)彼乃將食其肉而齕其¶
骨也夫曰大古薄葬故不抇亂今厚葬故¶
抇也是特姦人之誤於亂說以欺愚者而¶
潮䧟之以偷取利焉夫是之謂大姦(言是乃/特姦人)¶
<pb:KR3a0002_SBCK_012-18b>¶
(自誤惑於亂說因以欺愚者猶於泥潮之中䧟之謂使䧟/於不仁不孝也以偷取利謂偝棄死者而苟取其利於生)¶
(者也是時墨子之徒說薄/葬以惑當世故以此譏之)傳曰危人而自安害人¶
而自利此之謂也(危害死者以利/生者與此義同)¶
子宋子曰明見侮之不辱使人不鬭(宋子已/解在天)¶
(論篇宋子言若能明侵侮而不以爲辱之義則可使人不/鬬也莊子說宋子曰見侮不辱救民之鬬尹文子曰見侮)¶
(不辱見推不矜禁暴息兵救世之鬬此人君之徳可以爲主/矣宋子蓋尹文弟子何休注公羊曰以子冠氏上者著其師)¶
(也言此者蓋以/難宋子之徒也)人皆以見侮爲辱故鬬也知見¶
侮之爲不辱則不鬭矣應之曰然則亦以¶
<pb:KR3a0002_SBCK_012-19a>¶
人之情爲不惡侮乎曰惡而不辱也(雖惡/其侮)¶
(而不以爲辱惡/烏路反下同)曰若是則必不得所求焉(求不鬬/必不得)¶
凡人之鬭也必以其惡之爲說非以其辱¶
之爲故也(凡鬬在於惡/不在於辱也)今倡優侏儒狎徒詈¶
侮而不鬭者是豈鉅知見侮之爲不辱哉¶
(狎戲也鉅與遽同言此倡優豈速/遽知宋子有見侮不辱之論哉)然而不鬭者不惡¶
故也今人或入其央瀆竊其豬彘(央瀆中瀆/也如今人)¶
(家出水/溝也)則援劒㦸而逐之不避死傷是豈以¶
<pb:KR3a0002_SBCK_012-19b>¶
喪豬爲辱也哉然而不憚鬭者惡之故也¶
雖以見侮爲辱也不惡則不鬭(不知宋子/之論者也)雖¶
知見侮爲不辱惡之則必鬭(知宋子/之論也)然則鬭¶
與不鬭邪亡於辱之與不辱也乃在於惡¶
之與不惡也夫今子宋子不能解人之惡¶
侮而務說人以勿辱也豈不過甚矣哉(解/達)¶
(也不知人情惡侮而使見侮不/辱是過甚也解如字說讀爲税)金舌弊口猶將無¶
益也(金舌以金爲舌金舌弊口以喻不言也雖子宋子/見侵侮金舌弊口而不對欲以率先猶無益於不)¶
<pb:KR3a0002_SBCK_012-20a>¶
(鬬也揚子法言曰金口/而木舌金或讀爲噤)不知其無益則不知(不知此/說無益)¶
(是不/知也)知其無益也直以欺人則不仁不仁不¶
知辱莫大焉(發論而不仁不/知辱無過此也)將以爲有益於¶
人則與無益於人也(與讀爲預本謂有益於人/反預於無益人之謂也)¶
則得大辱而退耳說莫病是矣(本欲使人見/侮不辱反自)¶
(得大/辱耳)子宋子曰見侮不辱應之曰凡議必將¶
立隆正然後可也(崇高正直/然後可也)無隆正則是非¶
不分而辨訟不決故所聞曰天下之大隆¶
<pb:KR3a0002_SBCK_012-20b>¶
是非之封界分職名象之所起王制是也¶
(名謂指名象謂法象/王制謂王者之舊制)故凡言議期命是非以¶
聖王爲師(期物之所㑹也命名物/也皆以聖王爲法也)而聖王之分¶
榮辱是也(聖王以榮辱爲人之大分豈/如宋子以見侮爲不辱哉)是有兩¶
端矣(榮辱各/有二也)有義榮者有埶榮者有義¶
辱者有埶辱者志意脩德行厚知慮明是¶
榮之由中出者也夫是之謂義榮爵列¶
尊貢禄厚形埶勝(貢謂所受貢賦謂天子諸侯/也禄謂受君之禄卿相士大)¶
<pb:KR3a0002_SBCK_012-21a>¶
(夫也形埶/謂埶位也)上爲天子諸侯下爲卿相士大夫¶
是榮之從外至者也夫是之謂埶榮流¶
淫汗僈(汙穢行也僈當爲/漫已解在榮辱篇)犯分亂理驕暴貪¶
利是辱之由中出者也夫是之謂義辱詈¶
侮捽搏(捽持頭也/搏手擊也)捶笞臏腳(捶笞皆杖擊也臏膝/骨也腳古脚字臏脚)¶
(謂刖其膝骨也鄒陽曰司/馬喜臏脚於宋卒相中山)斬斷枯磔(斷如字枯棄市/暴屍也磔車裂)¶
(也周禮以疈辜祭四方百物謂披磔牲體也或者枯與疈/辜義同歟韓子曰楚南之地麗水之中生金民多竊采之)¶
(采金之禁得而輙辜磔所辜磔甚衆而民竊金不止/疑辜即枯也又莊子有辜人謂犯罪應死之人也)藉¶
<pb:KR3a0002_SBCK_012-21b>¶
靡舌(藉見陵藉也才夜反靡繫縛也與縻義同即/謂胥靡也謂刑徒之人以鐵鏁相連繫也舌)¶
(未詳或曰莊子云公孫龍口呿而不/能合舌舉而不能下謂辭窮亦恥辱也)是辱之由外¶
至者也夫是之謂埶辱是榮辱之兩端也¶
故君子可以有埶辱而不可以有義辱小¶
人可以有埶榮而不可以有義榮有埶辱¶
無害爲堯有埶榮無害爲桀義榮埶榮¶
唯君子然後兼有之義辱埶辱唯小人然¶
後兼有之是榮辱之分也聖王以爲法士¶
<pb:KR3a0002_SBCK_012-22a>¶
大夫以爲道官人以爲守百姓以成俗萬¶
世不能易也(也/言上下皆以榮辱爲治也士大夫/主敎化者官人守職事之官)今¶
子宋子案不然獨詘容爲已慮一朝而改¶
之說必不行矣(言宋子不知聖王以榮辱爲大/分獨欲屈容受辱爲已之道其)¶
(謀慮乃欲一朝而改聖/王之法說必不行也)譬之是猶以塼塗塞江¶
海也以僬僥而戴太山也(塼涂以𡍼壘塼也僬/僥短人長三尺者)¶
蹎跌碎折不待頃矣(蹎與顚同躓/也頃少頃也)二三子之¶
善於子宋子者殆不若止之將恐得傷其¶
<pb:KR3a0002_SBCK_012-22b>¶
體也(二三子慕宋子道者也止謂/息其說也傷其體謂受大辱)子宋子曰人之¶
情欲寡而皆以己之情爲欲多是過也(宋/子)¶
(以凡人之情所欲在少不在多也莊子說宋/子曰以禁攻寢兵爲外以情欲寡淺為内也)故率其¶
羣徒辨其談說明其譬稱將使人知情欲¶
之寡也(稱謂所冝也稱尺證反情/欲之寡或爲情之欲寡也)應之曰然則¶
亦以人之情爲欲目不欲綦色耳不欲綦聲¶
口不欲綦味鼻不欲綦臭形不欲綦佚此¶
五綦者亦以人之情爲不欲乎曰人之情¶
<pb:KR3a0002_SBCK_012-23a>¶
欲是已曰若是則說必不行矣以人之情¶
爲欲此五綦者而不欲多譬之是猶以人¶
之情爲欲富貴而不欲貨也好美而惡西¶
施也古之人爲之不然以人之情爲欲多¶
而不欲寡故賞以富厚而罰以殺損也(謂/以)¶
(富厚賞之以殺損罰/之殺減也所介反)是百王之所同也故上¶
賢禄天下次賢禄一國下賢禄田邑愿愨¶
之民完衣食(以人之情爲欲多故使徳重者受厚/禄下至愿愨之民猶得完衣食皆所)¶
<pb:KR3a0002_SBCK_012-23b>¶
(以報/其功)今子宋子以是之情爲欲寡而不欲¶
多也然則先王以人之所不欲者賞而以¶
人之所欲者罰邪亂莫大焉(如宋子之說/乃大亂之道)今¶
子宋子嚴然而好說(嚴讀爲儼好說自喜/其說也好呼報反)聚¶
人徒立師學成文曲(文曲文/章也)然而說不免於¶
以至治爲至亂也豈不過甚矣哉¶
荀子卷第十二¶
