# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.715865
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0119-006荀子-卷第六.
<pb:KR3a0002_SBCK_006-1a>¶
荀子卷第六¶
　　　　登仕郎守大理評事揚　倞　注¶
富國篇第十¶
萬物同宇而異體(同生宇内/形體有異)無宜而有用(雖/於)¶
(人無常定之宜皆有可用人之理必在/理得其道使之不爭然後可以富國也)為人數也人¶
倫並處同求而異道同欲而異知(倫類也並/處羣居也)¶
(其在人之法數則以類羣居也同求異/道謂或求為善或求為惡此人之性也)生也皆有¶
可也知愚同所可異也知愚分(可者遂其/意之謂也)埶¶
<pb:KR3a0002_SBCK_006-1b>¶
同而知異行私而無禍縱欲而不窮則民¶
心奮而不可説也(禍患也窮極也奮謂起而争/競也説讀為恱若縱其情性)¶
(而無分則民心奮起/争競而不可恱服也)如是則知者未得治也知¶
者未得治則功名未成也(功名之立/由於任智)功名未¶
成則羣衆未縣也(有功名者居上無功名者居下/然後羣衆懸隔若未有功名則)¶
(羣衆齊/等也)羣衆未縣則君臣未立也(既無懸隔/則未有君)¶
(臣之/位也)無君以制臣無上以制下天下害生¶
縱欲(無上下相制則天下之/害生於各縱其欲也)欲惡同物欲多而¶
<pb:KR3a0002_SBCK_006-2a>¶
物寡寡則必爭矣(同物謂飲食男女人之大欲存/焉死亡貧苦人之大惡存焉是)¶
(賢愚同有此情也無君上之制各/恣其欲則物不能贍故必爭之也)故百技所成所以¶
養一人也(技工也一人君上也言百工所成之衆物/以養一人是物多而所奉者寡故能治也)而¶
能不能兼技(雖能者亦不兼其技功使有分也謂梓/匠輪輿各安其業則治雜之則亂也)¶
人不能兼官(皆使專一於分不二事也謂/若䕫典樂稷播種之類也)離居不¶
相待則窮羣而無分則爭(不相待遺弃也窮/謂為物所困也此)¶
(言不羣則不可羣/而無分亦不可也)窮者患也爭者禍也救患¶
除禍則莫若明分使羣矣(此巳上皆明有分則/能羣然後可以富國)¶
<pb:KR3a0002_SBCK_006-2b>¶
強脅弱也知懼愚也民下違上少陵長不¶
以徳為政(徳謂敎化使/知分義也)如是則老弱有失養¶
之憂而壯者有分爭之禍矣(老弱不能自存故/憂失養壯者以力)¶
(相勝故有/分爭也)事業所惡也功利所好也職業無¶
分(事業勞役之事人之所惡職業謂官職及四人之業也/必使各供其職各從所務若無分則莫不惡勞而好逸)¶
(也)如是則人有樹事之患而有爭功之禍¶
矣(樹立也若無分則人人患於樹立/已事而爭人之功以此為禍也)男女之合夫婦¶
之分(合配也分謂/人各有偶也)㛰姻娉内送逆無禮(婦之父/為㛰壻)¶
<pb:KR3a0002_SBCK_006-3a>¶
(之父為&KR0666;言㛰姻者明皆以二人之命也聘/問名也内讀曰納納幣也送致女逆親迎也)如是則人有¶
失合之憂而有爭色之禍矣(失合謂喪/其配偶也)故知¶
者為之分也(知如字知者謂知治/道者又讀為智皆通)足國之道(明富/國之)¶
(術/也)節用裕民而善臧其餘(裕謂優饒也善臧其/餘謂雖有餘不耗損)¶
(而善/藏之)節用以禮裕民以政(以禮謂用不過度以/政謂取之有道也)彼¶
裕民故多餘(人得優饒務於/力作故多餘也)裕民則民富民富¶
則田肥以易(易謂耕/墾平易)田肥以易則出實百倍¶
(所出榖/實多也)上以法取焉而下以禮節用之(法取謂/什一也)¶
<pb:KR3a0002_SBCK_006-3b>¶
(以禮節用謂/不妄耗費也)餘若丘山不時焚燒無所臧之(以/言)¶
(多之/極也)夫君子奚患乎無餘(以墨子/憂不足)故知節用裕¶
民則必有仁義聖良之名而且有富厚丘¶
山之積矣(名實/皆美)此無佗故焉生於節用裕¶
民也不知節用裕民則民貧民貧則田瘠¶
以穢(貧則力不足/耕耨失時也)田瘠以穢則出實不半(不得/其半)¶
上雖好取侵奪猶将寡獲也而或以無禮¶
節用之則必有貪利糾譑之名而且有空¶
<pb:KR3a0002_SBCK_006-4a>¶
虚窮乏之實矣(糾察也譑發人/罪也譑音矯)此無佗故焉不¶
知節用裕民也康誥曰𢎞覆乎天若徳裕¶
乃身不廢在王庭此之謂也(𢎞覆如天又順於/德是乃所以寛裕)¶
(汝身言百姓足/君孰與不足也)禮者貴賤有等長幼有差貧富¶
輕重皆有稱者也(稱尺/證反)故天子袾裷衣冕(袾/古)¶
(朱字裷與衮同畫龍於衣謂之衮/朱衮以朱為質也衣冕猶服冕也)諸侯𤣥裷衣冕(謂/上)¶
(公也周禮公之服自衮/冕而下如王之服也)大夫裨冕(衣禆衣而服冕謂/祭服也天子六服)¶
(大裘為上其餘為裨裨之言卑也以事尊卑/服之諸侯已下亦服焉鷩冕絺冕皆是也)士皮弁服¶
<pb:KR3a0002_SBCK_006-4b>¶
(皮弁謂以白鹿皮為冠象上古也素積為裳用十五/升布為之積猶辟也辟蹙其𦝫中故謂之素積也)徳必¶
稱位位必稱禄禄必稱用由士以上則必以¶
禮樂節之衆庻百姓則必以法數制之(君/子)¶
(用德小/人用刑)量地而立國(謂若王制天子之/縣内九十三國也)計利而畜¶
民(謂若周制計一郷地利/所出畜萬二千五百家)度人力而授事(謂若一夫/受田百𠭇)¶
使民必勝事事必出利利足以生民皆使¶
衣食百用出入相揜(百用雜用養生送死之類出/出財也入入利也揜覆蓋也)¶
(出入相揜謂量入為/出使覆蓋不乏絶也)必時臧餘謂之稱數(足用有/餘則以)¶
<pb:KR3a0002_SBCK_006-5a>¶
(時臧之此之謂/有稱之術數也)故自天子通於庻人事無大小¶
多少由是推之故曰朝無幸位民無幸生¶
此之謂也(上下所為之事皆以稱數推之故無徼幸之/徒無德而禄謂之幸位惰㳺而食謂之幸生)¶
(平猶除也謂/也)輕田野之税平關市之征(幾而不征也)省¶
商賈之數(省減也謂使/農夫衆也)罕興力役無奪農時¶
如是則國富矣夫是之謂以政裕民(此以政/優饒民)¶
(之術/也)人之生不能無羣羣而無分則爭爭則¶
亂亂則窮矣(窮/困)故無分者人之大害也有¶
<pb:KR3a0002_SBCK_006-5b>¶
分者天下之本利也(本當/為大)而人君者所以管¶
分之樞要也(樞户/樞也)故美之者是美天下之本¶
也(美謂美/其有分)安之者是安天下之本也貴之者¶
是貴天下之本也古者先王分割而等異¶
之也(以分割制之/以等差異也)故使或美或惡或厚或薄¶
或佚或樂或劬或勞(美謂褒寵惡謂刑戮厚/薄貴賤也在位則佚樂)¶
(百姓則/劬勞也)非特以為淫泰夸麗之聲將以明仁¶
之文通仁之順也(仁謂人也言為此上事不唯使人/瞻望自為夸大之聲将以明仁人)¶
<pb:KR3a0002_SBCK_006-6a>¶
(乃得此文飾言至貴也通仁人/乃得此順從言不違其志也)故為之雕琢刻¶
鏤黼黻文章(玉謂之雕亦謂之琢木謂之刻金/謂之鏤白與黒謂之黼黒與青謂)¶
(之黻青與赤謂之/文赤與白謂之章)使足以辨貴賤而已不求其¶
觀(不求使人觀/望也古亂反)為之鍾鼓管磬琴瑟竽笙¶
使足以辨吉凶合歡定和而已不求其餘¶
(和謂和氣餘謂過/度而作鄭衛者也)為之宫室臺榭使足以避¶
燥溼養德辨輕重而已不求其外(德謂君/上之德)¶
(輕重尊卑也外謂/峻宇雕牆之類也)詩曰雕琢其章金玉其相¶
<pb:KR3a0002_SBCK_006-6b>¶
亹亹我王綱紀四方此之謂也(詩大雅棫樸之/篇相質也亹亹)¶
(勸勉之貎言雕琢為文章又以金玉為質勉/力為善所以綱紀四方也與詩義小異也)若夫重¶
色而衣之重味而食之重財物而制之合¶
天下而君之(重多也/直用及)非特以為淫泰也固以¶
為王天下治萬變材萬物(材與/裁同)養萬民兼¶
制天下者為莫若仁人之善也夫故其知¶
慮足以治之其仁厚足以安之其德音足¶
以化之得之則治失之則亂百姓誠賴其¶
<pb:KR3a0002_SBCK_006-7a>¶
知也故相率而為之勞苦以務佚之以養¶
其知也(知讀/為智)誠美其厚也故為之出死斷¶
亡以覆救之以養其厚也(厚恩厚也出死謂/出身致死㫁猶判)¶
(也言判其死亡也覆/蓋蔽也㫁丁亂反)誠美其德也故為之雕琢¶
刻鏤黼黻文章以藩飾之以養其德也(有/德)¶
(者宜備藩/衞文飾也)故仁人在上百姓貴之如帝(天帝/也)親¶
之如父母為之出死斷亡而愉者(愉/歡)無它¶
故焉其所是焉誠美其所得焉誠大其所¶
<pb:KR3a0002_SBCK_006-7b>¶
利焉誠多(是謂可其意也言百姓/所得者多故親愛之也)詩曰我任我¶
輦我車我牛我行既集蓋云歸哉此之謂¶
也(詩小雅黍苗之篇引此以明百姓不憚勤勞以奉/上也鄭云集猶成也蓋猶皆也轉餫之役有負任)¶
(者有輓輦者有将車者有牽徬牛者/事既成召伯則皆告之云可歸哉)故曰君子以德¶
小人以力(君子以德撫下故/百姓以力事上也)力者德之役也(力/為)¶
(德所/使役)百姓之力待之而後功(百姓雖有力待君/上所使然後有功)¶
(也)百姓之羣待之而後和百姓之財待之¶
而後聚百姓之埶待之而後安百姓之壽¶
<pb:KR3a0002_SBCK_006-8a>¶
待之而後長(皆明待君上之德化/然後無爭奪相殺也)父子不得不¶
親兄弟不得不順男女不得不歡少者以¶
長老者以養故曰天地生之聖人成之此¶
之謂也(古者有此語/引以明之也)今之世而不然厚刀布¶
之斂以奪之財重田野之税以奪之食苛¶
𨵿市之征以難其事(苛暴也征亦税也苛闗市之/征出入賣買皆有税也使貨)¶
(財不得通流/故曰難其事)不然而已矣(不唯如/此而已)有掎挈伺詐¶
權謀傾覆以相顛倒以靡敝之(有讀為又掎/摭其事挈舉)¶
<pb:KR3a0002_SBCK_006-8b>¶
(其過伺候其罪詐偽其辭顛倒反覆也靡盡/也敝敗也或曰靡讀為麋麋散也敝盡也)百姓曉¶
然皆知其汙漫暴亂而將大危亡也(汙漫皆/穢行也)¶
(漫莫/半反)是以臣或弑其君下或殺其上粥其城倍¶
其節而不死其事者無它故焉人主自取¶
之(粥其城謂以城降人以為已利節忠節/也此皆由上無恩德故下亦傾覆也)詩曰無言不¶
讎無德不報此之謂也(詩大雅/抑之篇)¶
兼足天下之道在明分掩地表𠭇(掩地謂耕/田使土相)¶
(掩表明也謂明其/經界使有畔也)刺&KR0708;殖榖(刺絶也&KR0708;/古草字)多糞肥田¶
<pb:KR3a0002_SBCK_006-9a>¶
是農夫衆庶之事也守時力民(守時敬授人時/力民使之疾力)¶
進事長功(進其事業/長其功利)和齊百姓使人不偷是¶
將率之事也(将率猶主領/也若今宰守)高者不旱下者不¶
水寒暑和節而五榖以時孰是天下之事¶
也(是天下豐穰之/事非由人力也)若夫兼而覆之兼而愛之兼¶
而制之嵗雖凶敗水旱使百姓無凍餒之¶
患則是聖君賢相之事也¶
墨子之言昭昭然為天下憂不足夫不足¶
<pb:KR3a0002_SBCK_006-9b>¶
非天下之公患也(非公共/之患也)特墨子之私憂過¶
計也今是土之生五榖也人善治之則𠭇數¶
盆一嵗而再獲之(蓋當時以盆為量考工記曰盆/實二鬴墨子曰子墨子弟子仕)¶
(於衞而反子曰何故反曰與我言而不當曰/待汝以千盆授我五百盆故去之獲讀為穫)然後𤓰桃¶
棗李一夲數以盆鼓(一本一株也鼓量也禮記曰/獻米者操量鼓數以盆鼓謂)¶
(數度以盆量之也言然後者/謂除五榖之外更有此果實)然後葷菜百䟽以澤¶
量(葷辛菜也䟽與&KR0188;同以澤量言滿/澤也猶俗量牛馬然後義與上同)然後六畜禽¶
獸一而剸車(剸與專同言/一獸滿一車)黿鼉魚鼈鰌鱣¶
<pb:KR3a0002_SBCK_006-10a>¶
以時别一而成羣(别謂生育與母分别也以時别謂不/夭其生使得成遂也一而成羣言每)¶
(一類皆/得成羣)然後飛鳥鳬鴈若煙海(遠望如煙之/覆海皆言多)然¶
後昆蟲萬物生其閒(昆蟲蚳䗘蜩范之屬也除天/物之外其閒又有昆蟲萬物)¶
(鄭云昆明也得陽而/出得隂而藏之蟲也)可以相食養者不可勝數也¶
夫天地之生萬物也固有餘足以食人矣¶
麻葛繭絲鳥獸之羽毛齒革也固有餘足¶
以衣人矣(衣去/聲)夫有餘不足非天下之公患¶
也特墨子之私憂過計也天下之公患亂¶
<pb:KR3a0002_SBCK_006-10b>¶
傷之也胡不甞試相與求亂之者誰也我¶
以墨子之非樂也則使天下亂墨子之節¶
用也則使天下貧非将墮之也説不免焉¶
(非将墮毁墨子/論説不免如此)墨子大有天下小有一國(天/子)¶
(諸/侯)将蹙然衣麤食惡憂戚而非樂(墨子/言樂)¶
(無益於人故作非樂篇無樂則/人情憂戚故曰憂戚而非樂也)若是則瘠瘠¶
則不足欲不足欲則賞不行(瘠奉養薄也/奉養既薄則)¶
(不能足其欲欲既不足則賞何能行乎言皆由不顧賞/也夫賞以富厚故人勸勉有功勞者而與之麤衣惡食)¶
<pb:KR3a0002_SBCK_006-11a>¶
(是賞道廢也莊子説墨子曰其生也勤其死也薄/其道也大觳郭云觳無潤也義與瘠同觳苦角反)墨¶
子大有天下小有一國將少人徒省官¶
職(省所/景反)上功勞苦與百姓均事業齊功¶
勞(謂君臣並耕而/食饔飡而治也)若是則不威不威則賞罰¶
不行(上下懸隔故得以法臨馭/若君臣齊等則威不立矣)賞不行則賢者不¶
可得而進也罰不行則不肖者不可得而¶
退也(賞罰所以進/賢而退不肖)賢者不可得而進不肖不¶
可得而退則能不能不可得而官也(不可置/於列位)¶
<pb:KR3a0002_SBCK_006-11b>¶
(而廢/置也)若是則萬物失冝事變失應上失天¶
時下失地利中失人和(賞罰不行賢愚一/貫故有斯敝也)天下¶
敖然若燒若焦(敖讀為熬若燒若焦言/萬物寡少如被焚燒然)墨子雖¶
為之衣褐帶索嚽菽飲水惡能足之乎(嚽/與)¶
(啜同惡/音烏)既以伐其本竭其原而焦天下矣故¶
先王聖人為之不然知夫為人主上者不¶
美不飾之不足以一民也不富不厚之不¶
足以管下也(管猶/包也)不威不強之不足以禁¶
<pb:KR3a0002_SBCK_006-12a>¶
暴勝悍也故必將撞大鐘擊鳴鼓吹竽笙¶
彈琴瑟以塞其耳必将錭琢刻鏤黼黻文¶
章以塞其目(錭與/雕同)必將芻豢稻梁五味芬¶
芳以塞其口(塞猶/充也)然後衆人徒備官職漸慶¶
賞(漸/進)嚴刑罰以戒其心使天下生民之屬¶
皆知己之所願欲之舉在于是也故其賞¶
行(舉皆也于是猶言是于言生民所/願欲皆在是于也説苑亦作是于也)皆知己之所¶
畏恐之舉在于是也故其罰威(其罰/可畏)賞行¶
<pb:KR3a0002_SBCK_006-12b>¶
罰威則賢者可得而進也不肖者可得而¶
退也能不能可得而官也若是則萬物得¶
其宜事變得其應上得天時下得地利中¶
得人和財貨渾渾如泉源(渾渾水流貌如泉/源言不絶也渾户)¶
(本/反)汸汸如河海(汸讀為滂/水多貌也)暴暴如丘山(暴暴/卒起)¶
(之貌言物多委積/高大如丘山也)不時焚燒無所臧之夫天下¶
何患乎不足也故儒術誠行則天下大而¶
富使而功(大讀為泰優泰也使謂為/上之使也可使則有功也)撞鐘擊鼓¶
<pb:KR3a0002_SBCK_006-13a>¶
而和詩曰鐘鼓喤喤管磬瑲瑲降福穰穰¶
降福𥳑𥳑威儀反反既醉既飽福禄來反此之¶
謂也(詩周頌執競之篇毛云喤喤瑲瑲皆聲和貌穰/穰衆也𥳑𥳑大也鄭云反反順習之貌反復也)¶
故墨術誠行則天下尚儉而彌貧非鬭而¶
日爭(墨子有非政篇非政即非鬭也既上失天時下失/地利則物出必寡雖尚儉而民彌貧物不能贍雖)¶
(以鬭為非而/日日爭競也)勞苦頓萃而愈無功愀然憂戚¶
非樂而日不和(説文云頓下首也萃與顇同上下/不能相制雖勞苦頓顇猶將無益)¶
(也鄭注禮記云/愀然變動貌也)詩曰天方薦瘥喪亂𢎞多民¶
<pb:KR3a0002_SBCK_006-13b>¶
<pb:KR3a0002_SBCK_006-13b>¶
(牢反要/一饒反)進事長功(益上之/功利也)輕非譽而恬失民¶
(恬安也言不顧下之毁/譽而安然忘於失民也)事進矣而百姓疾之(事雖/長進)¶
(而百/姓怨)是又不可偷偏者也(言亦不可苟且偏/為此勞民之事也)徒¶
壊墮落必反無功(雖苟求功利旋即毁壊/墮落必反無成功也)故垂¶
事養譽不可以遂功而忘民亦不可皆姦¶
道也(以/用)故古之人為之不然使民夏不宛暍¶
(使民謂役使民也宛讀爲藴暑氣也詩曰藴隆蟲蟲/暍傷暑也或曰宛當為奥篆文宛字與奥字略相似)¶
(遂誤耳奥於/六反熱也)冬不凍寒急不傷力緩不後時¶
<pb:KR3a0002_SBCK_006-14a>¶
(皆謂量民之力/不使有所傷害)事成功立上下俱富而百姓¶
皆愛其上人歸之如流水親之歡如父母¶
為之出死㫁亡而愉者無它故焉忠信調¶
和均辨之至也(均平均辨/明察也)故君國長民者欲¶
趨時遂功則和調累解速乎急疾忠信均¶
辨説乎賞慶矣必先脩正其在我者然後¶
徐責其在人者威乎刑罰(自故君國長人已下/其義未詳亦恐脱誤)¶
(或曰累解嬰累解釋也言君長人欲趨時遂功者若和調/而使嬰累解釋則民速乎急疾言效上之急不後時也若)¶
<pb:KR3a0002_SBCK_006-14b>¶
(忠信均辨則民悦乎慶賞若先責已而後責人/則民畏乎刑罰累音類解佳買反説讀為恱)三德¶
者誠乎上則下應之如影嚮(三德謂調和累/解忠信均辨正)¶
(己而後責人也誠乎上謂上誠意行之也/嚮讀為響或曰三德即忠信調和均辨也)雖欲無明達¶
得乎哉書曰乃大明服維民其力懋和而¶
有疾此之謂也(書康誥懋勉也言君大明以服下/則民勉力為和調而疾速以明效)¶
(上之/急也)故不教而誅則刑繁而邪不勝教而不¶
誅則姦民不懲誅而不賞則勤屬之民不¶
勸(屬也者謂箸於事業也/屬之欲反屬或為厲)誅賞而不類則下疑俗¶
<pb:KR3a0002_SBCK_006-15a>¶
儉而百姓不一(不類不以其類謂賞不當功罰不當/罪儉當為險險謂徼幸免罪苟且求)¶
(賞/也)故先王明禮義以壹之致忠信以愛之¶
尚賢使能以次之爵服慶賞以申重之(申/亦)¶
(重也再/令曰申)時其事輕其任以調齊之(時其事謂使/人趨時不奪)¶
(之也輕其任謂/量力而使也)潢然兼覆之養長之如保赤子¶
(潢與滉同潢然/水大至之貌也)若是故姦邪不作盜賊不起而¶
化善者勸勉矣(化善化而/為善者也)是何邪則其道易¶
(平易/可行)其塞固其政令一(其所充塞/民心者固)其防表明(隄/防)¶
<pb:KR3a0002_SBCK_006-15b>¶
(標表明/白易識)故曰上一則下一矣上二則下二矣辟¶
之若&KR0708;木枝葉必類本此之謂也(辟讀為譬/&KR0708;古草字)¶
不利而利之不如利而後利之之利也不¶
愛而用之不如愛而後用之之功也利而¶
後利之不如利而不利者之利也愛而後¶
用之不如愛而不用者之功也利而不利¶
也愛而不用也者取天下矣利而後利之¶
愛而後用之者保社稷矣不利而利之不¶
<pb:KR3a0002_SBCK_006-16a>¶
愛而用之者危國家也¶
觀國之治亂臧否至於疆易而端已見矣¶
(易與場同端首/也見賢遍反)其候徼支繚(候斥候徼巡也支繚支/分繚繞言委曲巡警也)¶
其竟關之政盡察(竟與境同盡察極/察言無不察也)是亂國已¶
(亂國多盜賊姦人/故用苛察之政也)入其境其田疇穢都邑露是¶
貪主已(露謂無城郭墻垣主貪/財民貧力不足故露也)觀其朝廷則其¶
貴者不賢觀其官職則其治者不能觀其¶
便嬖則其信者不慤是闇王已(便嬖左右小/臣寵幸者也)¶
<pb:KR3a0002_SBCK_006-16b>¶
(信者不慤所親信者不愿/慤也主闇故姦人多容也)凡主相臣下百吏之¶
俗其於貨財取與計數也須孰盡察(俗謂/風俗)¶
(取謂賦斂與謂賜與計數計筭也須待也孰精孰也/盡察極察也其於計數貨財必待精孰極察然後行)¶
(言不簡易急/於貪利者也)其禮義節奏也芒軔僈楛是辱¶
國已(禮義節奏謂行禮義之節文芒昧也或讀為/荒言不習孰也軔柔也亦怠惰之義僈與慢)¶
(同楛不堅固也辱/國言必見陵辱也)其耕者樂田其戰士安難其¶
百吏好法其朝廷隆禮其卿相調議是治¶
國已(安難不/逃難也)觀其朝廷則其貴者賢觀其¶
<pb:KR3a0002_SBCK_006-17a>¶
官職則其治者能觀其便嬖則其信者慤¶
是明主已凡主相臣下百吏之屬其於貨¶
財取與計數也寛饒𥳑易(不汲汲於/貨財也)其於禮¶
義節奏也陵謹盡察是榮國已(陵侵陵言深/於禮義也謹)¶
(嚴也言不/敢慢易也)賢齊則其親者先貴能齊則其故¶
者先官(雖舉在至公而必先親故/所謂故舊不遺則民不偷)其臣下百吏汙¶
者皆化而脩悍者皆化而愿躁者皆化而¶
慤是明主之功已(躁暴急/之人也)觀國之強弱貧¶
<pb:KR3a0002_SBCK_006-17b>¶
富有徵(徵驗言其/驗先見也)上不隆禮則兵弱上不愛¶
民則兵弱已諾不信則兵弱慶賞不漸則¶
兵弱(漸/進)将率不能則兵弱(率與/帥同)上好攻取¶
功則國貧(民不得/安業也)上好利則國貧(賦斂/重也)士大¶
夫衆則國貧(所謂三/百赤茀)工商衆則國貧(農桑/者少)無¶
制數度量則國貧(不為限量/則物耗費)下貧則上貧下¶
富則上富(百姓與足/君孰不足)故田野縣鄙者財之本¶
也垣窌倉廩者財之末也(垣築墻四周以藏榖也/窌窖也掘地藏榖也榖)¶
<pb:KR3a0002_SBCK_006-18a>¶
(藏曰倉米藏曰/廩窌匹教反)百姓時和事業得叙者貨之源¶
也等賦府庫者貨之流也(時和得天之和氣謂嵗/豐也事業得叙耕稼得)¶
(其次序上不奪農時也等賦以差等制賦貨財皆錢榖/通名别而言之則粟米布帛曰財錢布龜貝曰貨也)故¶
明主必謹養其和節其流開其源而時斟¶
酌焉(節謂薄斂開謂勸課時斟酌/謂賦斂賑䘏豐荒有制也)潢然使天下必¶
有餘而上不憂不足如是則上下俱富交無¶
所藏之是知國計之極也(交無所藏言/上下不相隱)故禹十¶
年水湯七年旱而天下無菜色者十年之¶
<pb:KR3a0002_SBCK_006-18b>¶
後年榖復孰而陳積有餘(無食菜/之色也)是無它故¶
焉知本末源流之謂也故田野荒而倉廩¶
實百姓虚而府庫滿夫是之謂國蹷(蹷傾/倒也)¶
伐其本竭其源而并之其末然而主相不¶
知惡也則其傾覆滅亡則可立而待也以¶
國持之而不足以容其身夫是之謂至貪¶
是愚王之極也(以一國扶持之至堅固也/而無所容其身者貪也)将以求¶
富而喪其國将以求利而危其身古有萬¶
<pb:KR3a0002_SBCK_006-19a>¶
國今有十數焉是無它故焉其所以夫之¶
一也(皆以貪/失之矣)君人者亦可以覺矣(以此自/覺悟也)百里¶
之國足以獨立矣(此言無道則雖大必至滅/亡有道則雖小足以獨立)凡攻¶
人者非以為名則案以為利也不然則忿¶
之也(凡攻伐者不求討亂征暴之名則求貨財土地/之利不然則以忿怒不出此三事也為干偽反)仁¶
人之用國将脩志意正身行(用為也行/下孟反)伉隆¶
髙(伉舉也舉崇/高遠大之事)致忠信期文理(期當為綦極文/理謂其有條貫)¶
(也)布衣紃屨之士誠是則雖在窮閻漏屋¶
<pb:KR3a0002_SBCK_006-19b>¶
而王公不能與之争名(紃絛也謂編麻為之麤/繩之屨也或讀為穿王)¶
(公不能與之争名/言名過王公也)以國載之則天下莫之能隱¶
匿也(載猶任也以國委任賢士則天/下莫能隱匿言其國聲光大也)若是則為名¶
者不攻也(伐有道祗成/惡名故不攻)将辟田野實倉廩便¶
備用上下一心三軍同力與之遠舉極戰¶
則不可(違舉縣軍於遠也極戰苦戰也/彼暴國欲與我如此則不可也)境内之聚¶
也保固視可(其境内屯聚則保其險固/視其可進謂觀釁而動也)午其軍¶
取其将若撥䵄(午讀曰迕遇也周禮籩人職云朝/事之籩其實䵄蕡鄭云䵄熬麥今)¶
<pb:KR3a0002_SBCK_006-20a>¶
(河間已北煑種麥賣之名曰䵄據鄭之説䵄麥之牙糱/也至脆弱故以喻之若撥䵄如以手撥䵄也音豐同)彼¶
得之不足以藥傷補敗(藥猶醫也彼縱有所得/不足以藥其所傷補其)¶
(所敗言所獲/不如所亡也)彼愛其爪牙畏其仇敵若是則¶
為利者不攻也(愛已之爪牙畏與我/為仇敵為于偽反)将脩小大強¶
弱之義以持慎之(慎讀曰順脩小事大弱事強/之義守持此道以順大國也)禮¶
節将甚文珪璧将甚碩貨賂將甚厚(文謂/敬事)¶
(之威儀也珪璧所用/聘好之物碩大也)所以説之者必将雅文辨慧¶
之君子也(所使行人往説之者則用/文雅禮讓之士説音税)彼苟有人意¶
<pb:KR3a0002_SBCK_006-20b>¶
焉夫誰能忿之若是則忿之者不攻也為¶
名者否為利者否為忿者否(否不攻也/為于偽反)則國¶
安于盤石壽於旗翼(盤石盤薄大石也旗讀為/箕箕翼二十八宿名言壽)¶
(比於星也莊子曰傅説得之乘東維騎箕尾而比於列宿/亦其類也或曰禮記百年曰期頥鄭云期要也頥養也)¶
人皆亂我獨治人皆危我獨安人皆失喪¶
之我按起而制之(或曰按/然後也)故仁人之用國非¶
特將持其有而已也又將兼人(不唯持其/所有而已)詩¶
曰淑人君子其儀不忒其儀不忒正是四¶
<pb:KR3a0002_SBCK_006-21a>¶
國此之謂也(曹風尸/鳩之篇)¶
持國之難易(論守國難/易之法也)事強暴之國難使¶
強暴之國事我易事之以貨寶則貨寶單¶
而交不結約信盟誓則約定而畔無日(約/已)¶
(定隨即畔之無日言不過一/日文子作約定而反無日也)割國之錙銖以賂之¶
則割定而欲無猒(十黍之重爲銖八兩爲錙此謂/以地賂強國割地必不多與故)¶
(以錙銖言之猒一占反韓詩外/傳作割國之疆垂以賂之也)事之彌煩其侵人愈¶
甚必至於資單國舉然後已(單盡也國舉謂/盡舉其國與人)¶
<pb:KR3a0002_SBCK_006-21b>¶
(也)雖左堯而右舜未有能以此道得免焉¶
者也辟之是猶使處女嬰寳珠佩寳玉(嬰/繫)¶
(於頸也寳謂珠/玉中可寳者也)負戴黃金而遇中山之盜也¶
雖為之逄䝉視詘要橈膕君盧屋妾由将¶
不足以免之(逄䝉古之善射者詘與屈同要讀為𦝫/橈曲也膕曲脚中古獲反盧當為廬由)¶
(與猶同言處女如善射者之視物謂微眇不敢正視也/既微視又屈𦝫橈膕言俯伏畏懼之甚也君廬屋妾謂)¶
(處女自稱是君廬屋之妾猶言箕箒妾卑下/之辭也雖畏懼卑辭如此猶不免劫奪之也)故非有¶
一人之道也(謂不能齊一其人/同力以拒大國也)直将巧繁拜請¶
<pb:KR3a0002_SBCK_006-22a>¶
而畏事之(巧為繁多拜/請以畏事之也)則不足以爲持國¶
安身故明君不道也(恥辱如此雖得免禍亦不足/以為持國安身之術故明君)¶
(不言/也)必将脩禮以齊朝正法以齊官平政¶
以齊民然後節奏齊於朝(齊整也節奏禮之/節文也謂上下皆)¶
(有禮/也)百事齊於官(百事皆/有法度)衆庶齊於下(上/政)¶
(平均故/民齊一)如是則近者競親遠方致願(致極也極/願來附也)¶
上下一心三軍同力名聲足以暴炙之(名/聲)¶
(如日暴火/炙炎赫也)威強足以捶笞之拱揖指麾而強¶
<pb:KR3a0002_SBCK_006-22b>¶
暴之國莫不趨使譬之是猶烏獲與焦僥¶
搏也(烏獲秦之力人舉千鈞者焦/僥短人長三尺者搏鬭也)故曰事強暴¶
之國難使強暴之國事我易此之謂也¶
荀子卷第六¶
<pb:KR3a0002_SBCK_006-23a>¶
<pb:KR3a0002_SBCK_006-24a>¶
