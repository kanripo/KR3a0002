# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.840857
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB03n0119-009荀子-卷第九.
<pb:KR3a0002_SBCK_009-1a>¶
荀子卷第九¶
　　　　　登仕郎守大理評事揚　倞　注¶
臣道篇第十三¶
人臣之論(論人臣/之善惡)有態臣者有篡臣者有功¶
臣者有聖臣者(解並/在下)内不足使一民外不¶
足使拒難百姓不親諸侯不信然而巧敏¶
佞&KR0003;(音恱或/作㣞)善取寵乎上是態臣者也(以/佞)¶
(媚爲/容態)上不忠乎君下善取譽乎民不䘏公¶
<pb:KR3a0002_SBCK_009-1b>¶
道通義朋黨比周以環主圖私爲務是簒¶
臣者也(環主環繞其主不使賢臣得用/圖謀也簒臣者簒奪君政也)内足使以一¶
民外足使以拒難民親之士信之上忠乎¶
君下愛百姓而不倦是功臣者也(民親士信/然後立功)¶
(也)上則能尊君下則能愛民政令敎化刑¶
下如景(刑制也言施政令敎化以制其下如/影之隨形動而輙隨不使違越也)應卒遇¶
變齊給如響(齊疾也給供給也應事而至謂之給夫/卒變人所遲疑今聖臣應之疾速如響)¶
(之應聲卒/蒼忽反)推類接譽以待無方曲成制象是聖¶
<pb:KR3a0002_SBCK_009-2a>¶
臣者也(此明應卒遇變之意無方無常也推其比類接其/聲譽言見其本而知其末也待之無常謂不滯於)¶
(一隅也委曲皆成制度法象言物至而應無非/曲法不苟而行之也聖者無所不通之謂也)故用聖臣¶
者王用功臣者彊用篡臣者危用態臣者¶
亡態臣用則必死篡臣用則必危(此言態臣/甚於篡臣)¶
(者蓋當時之多用佞媚變詐/之人深欲戒之故極言也)功臣用則必榮聖臣¶
用則必尊故齊之蘇秦(蘇秦初相趙後仕燕終死/於齊故曰齊之蘇秦)¶
楚之州侯(楚襄王佞臣也戰國䇿莊辛諫襄王曰君王左/州侯右夏侯輦從鄢陵君與壽陵君載方府之)¶
(金與之馳騁乎雲夢之中不知穰侯受令乎秦王塡黽塞之/内而投已乎黽塞之外韓子曰州侯相荆貴而荆王疑之因問)¶
<pb:KR3a0002_SBCK_009-2b>¶
<pb:KR3a0002_SBCK_009-2b>¶
齊之管仲晉之咎犯(咎與舅同晉文公之/舅孤偃咎犯其字也)楚之孫¶
叔敖可謂功臣矣殷之伊尹周之太公可¶
謂聖臣矣是人臣之論也吉凶賢不肖之¶
極也(國之吉凶人君賢/不肖極於論臣也)必謹志之而愼自爲擇¶
取焉足以稽矣(志記也言必謹記此四臣之安危/而愼自擇取則足以稽考用臣也)¶
從命而利君謂之順從命而不利君謂之¶
謟逆命而利君謂之忠逆命而不利君謂¶
之篡不䘏君之榮辱不䘏國之臧否偷合¶
<pb:KR3a0002_SBCK_009-3a>¶
苟容以持禄養交而已耳謂之國賊(養交/謂養)¶
(其與君交接之不忤犯使怒也一曰養其/外交若蘇秦張儀孟甞君所至爲相也)君有過謀¶
過事將危國家殞社稷之懼也大臣父子¶
兄弟有能進言於君用則可不用則去謂¶
之諫有能進言於君用則可不用則死謂¶
之爭有能比知同力(比合也知/讀爲智)率羣臣百吏¶
而相與彊君橋君(彊其丈反橋/與矯同屈也)君雖不安不¶
能不聽遂以解國之大患除國之大害成¶
<pb:KR3a0002_SBCK_009-3b>¶
於尊君安國謂之輔(事見平/原君傳)有能抗君之命¶
竊君之重反君之事以安國之危除君之¶
辱功伐足以成國之大利謂之拂(抗拒也戰/功曰伐左)¶
(傳郤至驟稱其伐拂讀爲弼弼所以輔正弓弩者也或讀/爲佛違君之意也謂若信陵君違魏王之命竊其兵符殺)¶
(晉鄙反軍不救趙之事遂破秦而存趙夫輔車相/依今趙存則魏安故曰安國之危除君之辱也)故諫爭¶
輔拂之人社稷之臣也國君之寶也明君¶
之所尊所厚也而闇主惑之以爲已賊也¶
故明君之所賞闇君之所罰也闇君之所¶
<pb:KR3a0002_SBCK_009-4a>¶
賞明君之所殺也伊尹箕子可謂諫矣(伊/尹)¶
(諫太甲箕/子諫紂)比干子胥可謂爭矣平原君之於¶
趙也可謂輔矣信陵君之於魏也可謂拂¶
矣傳曰從道不從君此之謂也故正義之¶
臣設則朝廷不頗(設謂置於列/位也頗邪也)諫爭輔拂之¶
人信則君過不逺(信謂見信於君或曰/信讀爲伸謂道行也)爪牙之¶
士施則仇讎不作(爪牙之士勇力之臣/也施謂展其材也)邊境之¶
臣處則疆垂不喪(垂與/陲同)故明主好同而闇¶
<pb:KR3a0002_SBCK_009-4b>¶
王好獨(獨謂自/任其智)明主尚賢使能而饗其盛¶
(盛謂大業言饗/其臣之功業也)闇主妬賢畏能而滅其功(滅掩/沒也)¶
罰其忠賞其賊夫是之謂至闇桀紂所以¶
滅也¶
事聖君者有聽從無諫爭(聖君/無失)事中君者¶
有諫爭無謟諛(中君可上可下若齊&KR0074;公/者也謟諛則遂成闇君也)事暴¶
君者有補削無橋拂(補謂彌縫其闕削謂除去/其惡言不敢顯諫闇匡救)¶
(之也橋謂屈其性也拂違也橋拂則身見/害使君有殺賢之名故不為也拂音佛)廹脅於亂¶
<pb:KR3a0002_SBCK_009-5a>¶
時窮居於暴國而無所避之則崇其美揚¶
其善違其惡隱其敗言其所長不稱其所¶
短以爲成俗(謂危行言遜以避害也以爲成/俗言如此而不變若舊俗然也)詩曰¶
國有大命不可以告人防其躬身此之謂¶
也(逸/詩)¶
恭敬而遜聽從而敏不敢有以私決擇也¶
(敏謂承命而速行不敢/更私自決斷選擇也)不敢有以私取與也以¶
順上爲志是事聖君之義也(但禀命/而已)忠信而¶
<pb:KR3a0002_SBCK_009-5b>¶
不䛕諫諍而不謟橋然剛折端志而無傾¶
側之心(橋彊貎禮記曰和而不流彊哉矯/剛折剛直面折也端志不邪曲也)是案曰是¶
非案曰非是事中君之義也調而不流柔¶
而不屈寛容而不亂(雖調和而不至流湎雖柔/從而不屈曲雖寛容而不)¶
(與爲/亂也)曉然以至道而無不調和也(曉然明喻之貎/至道無爲不爭)¶
(之道以至道則暴君不能加/怒無不調和言皆不違拂也)而能化易時關内之是¶
事暴君之義也(關當爲開傳寫誤耳内與納同言/旣以沖和事之則能化易其暴戾)¶
(之性時以善道開納之也或/曰以道關通於君之心中也)若馭其樸馬(樸馬未調/習之馬不)¶
<pb:KR3a0002_SBCK_009-6a>¶
(可遽牽制必縱緩之事/暴君之難故重明之也)若養赤子(赤子嬰兒也未有所/知必在順適其性不)¶
(驚懼/也)若食餧人(使飢渴於至道如餧人之欲食一曰餧人/併與之食則必死今以善道節量與之不)¶
(使狂惑也莊子/曰人惑則死)故因其懼也而改其過(懼則思德/故因使其)¶
(改/過)因其憂也而辨其故(辨其致憂之/端則遷善也)因其喜¶
也而入其道(欣喜之時多所聽/納故因以道入之)因其怒也而除其¶
怨(怨惡之人因君/怒除去之也)曲得所謂焉(雖憂懼喜怒之殊委/曲皆得所謂所謂即)¶
(化易君/性也)書曰從命而不拂微諫而不倦爲上¶
則明爲下則遜此之謂也(書伊/訓也)¶
<pb:KR3a0002_SBCK_009-6b>¶
事人而不順者不疾者也(不順上意也疾速/也不疾言怠慢也)疾¶
而不順者不敬者也敬而不順者不忠者¶
也忠而不順者無功者也有功而不順者¶
無德者也故無德之爲道也傷疾墮功滅¶
苦故君子不爲也(傷疾墮功滅苦未詳或/恐錯誤耳爲或爲違)¶
有大忠者有次忠者有下忠者有國賊者¶
以德復君而化之大忠也(復報也以德行之事/報白於君使自化於)¶
(善周禮宰夫掌諸臣/之復萬民之逆也)以德調君而補之次忠也¶
<pb:KR3a0002_SBCK_009-7a>¶
(謂匡救/其惡也)以是諫非而怒之下忠也(使君有害賢/之名故爲下)¶
(忠/也)不卹君之榮辱不卹國之臧否偷合苟¶
容以之持禄養交而已耳國賊也若周公¶
之於成王也可謂大忠矣若管仲之於&KR0074;¶
公可謂次忠矣若子胥之於夫差可謂下¶
忠矣若曹觸龍之於紂者可謂國賊矣(&KR0003;/苑)¶
(曰桀貴爲天子富有天下其左師觸/龍者謟䛕不正此云紂未知孰是)¶
仁者必敬人凡人非賢則案不肖也人賢¶
<pb:KR3a0002_SBCK_009-7b>¶
而不能則是禽獸也(禽獸不/知敬賢)人不肖而不敬¶
則是狎虎也(狎輕侮也/言必見害)禽獸則亂狎虎則危¶
災及其身矣詩曰不敢暴虎不敢馮河人¶
知其一莫知其它戰戰兢兢如臨深淵如¶
履薄冰此之謂也(詩小雅小旻之篇暴虎徒摶馮河/徒渉人知其一莫知其它言人皆)¶
(知暴虎馮河立至於害而不/知小人爲害有甚於此也)¶
故仁者必敬人敬人有道賢者則貴而敬¶
之不肖者則畏而敬之賢者則親而敬之¶
<pb:KR3a0002_SBCK_009-8a>¶
不肖者則䟽而敬之其敬一也其情二也¶
若夫忠信端愨而不害傷則無接而不然¶
是仁人之質也(其敬雖異至於忠信端愨不傷害/則凡所接物皆然言嘉善而矜不)¶
(能不以人之不肖逆詐待/之而欲傷害之也質體也)忠信以爲質端愨以爲¶
統(統綱紀也言以端愨/自處而待物者也)禮義以爲文(用爲/文飾)倫類¶
以爲理(倫人倫類物之種類言推/近以知逺以此爲條理也)喘而言臑而動¶
而一可以爲法則(臑與勸學篇蝡同喘微言也蠕微/動也一皆也言一動一息之間皆)¶
(可以爲法則/也臑人允反)詩曰不&KR0427;不賊鮮不爲則此之謂¶
<pb:KR3a0002_SBCK_009-8b>¶
也(詩大雅抑之篇言不&KR0427;差/賊害則少不爲人法則矣)¶
恭敬禮也調和樂也(調和不/爭兢也)謹愼利也𨷖怒¶
害也故君子安禮樂利謹愼而無𨷖怒是¶
以百舉不過也小人反是¶
通忠之順(忠有所雍塞故通之/然而終歸於順也)權險之平(權用危/險之事)¶
(使至於平也或曰權變也旣不/可扶持則變其危險使治平也)禍亂之從聲(君雖禍亂/應聲而從)¶
(之/也)三者非明主莫之能知也(闇君不知所以殺害/忠賢而身死國亡也)¶
爭然後善戾然後功出死無私致忠而公¶
<pb:KR3a0002_SBCK_009-9a>¶
夫是之謂通忠之順信陵君似之矣(諫爭/君然)¶
(後能善違戾君然後立功出身死戰不爲私事而歸於至忠至/公信陵君諫魏王請救趙不從遂矯君命破秦而魏國以安故)¶
(似/之)奪然後義殺然後仁上下易位然後貞¶
(奪者不義之名殺者不仁之稱上下易位則非貞也而湯武/惡桀紂之亂天下而奪之是義也不忍蒼生之涂炭而殺之)¶
(是仁也雖上下易位而使賢/愚當分歸於正道是貞也)功參天地澤被生民¶
夫是之謂權險之平湯武是也過而通情¶
和而無經(經常也但和順/上意而無常守)不䘏是非不治曲直偷¶
合苟容迷亂狂生(迷亂其君/使生狂也)夫是之謂禍亂¶
<pb:KR3a0002_SBCK_009-9b>¶
之從聲飛廉惡來是也傳曰斬而齊枉而¶
順不同而壹(此言反經合道如信陵湯武者也所以/斬之取其齊也以枉曲之取其順也所)¶
(以不同取其一也初雖似/乖戾然終歸於理者也)詩曰受小球大球爲下¶
國綴旒此之謂也(詩商頌長發之篇球玉也鄭𤣥云/綴猶結也旒旌旗之垂者言湯既)¶
(爲天所命則受小玉謂尺二寸圭也受大玉謂珽也長三尺執/圭搢珽以與諸侯㑹同結定其心如旌旗之旒縿著焉引此以)¶
(明湯武取天下權險/之平爲救下國者也)¶
致士篇第十四(明致賢/士之義)¶
衡聽顯幽重明退姦進良之術(衡平也謂不/偏聽也顯幽)¶
<pb:KR3a0002_SBCK_009-10a>¶
(謂使幽人明顯不雍蔽也重明謂既明又使明也書/曰德明惟明能顯幽則重明矣能退姦則良進矣)朋¶
黨比周之譽君子不聽殘賊加累之&KR0626;君¶
子不用(殘賊謂賊害人加累/以罪惡加累誣人也)隱忌雍蔽之人君¶
子不近(隱亦蔽也忌謂/妬賢雍讀曰擁)貨財禽犢之請君子¶
不許(行賂請/謁者也)凡流言流&KR0003;流事流謀流譽流¶
愬不官而衡至者君子愼之(流者無根源之謂/愬&KR0626;也不官謂無)¶
(主首也衡讀爲撗/撗至撗逆而至也)聞聽而明譽之(君子聞聽流言流/&KR0003;則明白稱譽謂)¶
(顯露其事不爲隱蔽如此/則姦人不敢獻其謀也)定其當而當然後士其刑¶
<pb:KR3a0002_SBCK_009-10b>¶
賞而還與之(士當爲事行也言定其當否既當之後乃行/其刑賞反與之也謂其言當於善則事之以)¶
(賞當於惡則事之/以刑當丁浪反)如是則姦言姦&KR0003;姦事姦謀¶
姦譽姦愬莫之試也忠言忠&KR0003;忠事忠謀¶
忠譽忠愬莫不明通方起以尚盡矣(明通謂/明白通)¶
(逹其意方起並起尚與上/同上盡謂盡忠於上也)夫是之謂衡聽顯幽重¶
明退姦進良之術川淵深而魚鼈歸之山¶
林茂而禽獸歸之刑政平而百姓歸之禮¶
義備而君子歸之故禮及身而行脩義及¶
<pb:KR3a0002_SBCK_009-11a>¶
國而政明能以禮挾而貴名白天下願令¶
行禁止王者之事畢矣(挾讀爲浹能以禮浹洽者/則貴名明白天下皆願從)¶
(之/也)詩曰惠此中國以綏四方此之謂也(詩大雅/民勞之)¶
(篇中國京師也四方諸夏/也引此以明自近及逺也)川淵者龍魚之居也山¶
林者鳥獸之居也國家者士民之居也川¶
淵枯則龍魚去之山林險則鳥獸去之國¶
家失政則士民去之無土則人不安居無¶
人則土不守無道法則人不至無君子則¶
<pb:KR3a0002_SBCK_009-11b>¶
道不舉故土之與人也道之與法也者國¶
家之本作也(本作猶/本務也)君子也者道法之揔¶
要也不可少頃曠也得之則治失之則亂¶
得之則安失之則危得之則存失之則亡¶
故有良法而亂者有之矣有君子而亂者¶
自古及今未甞聞也傳曰治生乎君子亂¶
生乎小人此之謂也¶
得衆動天(得衆則可以動天言/人之所欲天必從之)美意延年(美意樂/意也無)¶
<pb:KR3a0002_SBCK_009-12a>¶
(憂患則/延年也)誠信如神(誠信則如神明/言物不能欺也)夸誕逐魂(逐魂逐/去其精)¶
(魂猶喪精也矜夸妄誕作僞心勞故/喪其精魂此四者皆言善惡之應也)人主之患不在¶
乎言用賢而在乎誠必用賢夫言用賢者¶
口也却賢者行也(無善行則/賢不至也)口行相反而欲¶
賢者之至不肖者之退也不亦難乎夫燿¶
蟬者務在明其火振其樹而已火不明雖¶
振其樹無益也(南方人照蟬取而食/之禮記有蜩范是也)今人主有¶
能明其德則天下歸之若蟬之歸明火也¶
<pb:KR3a0002_SBCK_009-12b>¶
臨事接民而以義變應寛裕而多容恭敬¶
以先之政之始也(多容廣/納也)然後中和察斷¶
以輔之政之隆也(政之崇髙在輔以中/和察斷斷丁亂反)然後進¶
退誅賞之政之終也故一年與之始三年¶
與之終(夫不敎而殺謂之虐故爲政之始寛/裕多容三年政成然後進退誅賞也)用其¶
終爲始則政令不行而上下怨疾亂所以¶
自作也(先賞罰後/德化則亂)書曰義刑義殺勿庸以¶
即汝惟曰未有順事言先敎也(書康誥言雖/義刑義殺亦)¶
<pb:KR3a0002_SBCK_009-13a>¶
(勿用即行之當先敎後刑也雖先後不失尚謙曰/我未有順事故使民犯法躬自厚而薄責於人也)¶
程者物之準也(程者度量/之揔名也)禮者節之準也(節/謂)¶
(君臣之/差等也)程以立數禮以定倫(言有程則可以立一/二之數有禮則可以)¶
(定君臣父/子之倫也)德以叙位能以授官(度其德以序上下/之位考其能以授)¶
(所任之官若䕫典樂/伯夷典禮之比也)凡節奏欲陵而生民欲寛¶
(節奏謂禮節奏陵峻也侵陵亦嚴峻之義生民謂以徳敎/生養民也言人君自守禮之節奏則欲嚴峻不弛慢養民)¶
(則欲寛容不/迫切之也)節奏陵而文生民寛而安(節奏雖/峻亦有)¶
(文飾不至/於刻急)上文下安功名之極也不可以加矣¶
<pb:KR3a0002_SBCK_009-13b>¶
君者國之隆也父者家之隆也(隆猶/尊也)隆一¶
而治二而亂自古及今未有二隆爭重而¶
能長久者¶
師術有四而博習不與焉(術法也言有四德則/可以爲人師師法不)¶
(在博習也/與音豫)尊嚴而憚可以爲師耆艾而信可¶
以爲師(五十曰艾/六十曰耆)誦&KR0003;而不陵不犯可以爲¶
師(誦謂誦經&KR0003;謂解&KR0003;謂守其誦/&KR0003;不自陵突觸犯言行其所學)知微而論可¶
以爲師(知精微之理而能/講論論盧困切)故師術有四而博習¶
<pb:KR3a0002_SBCK_009-14a>¶
不與焉水深而回(回流旋也水深不/湍峻則多旋流也)樹落則糞¶
本(謂木葉落/糞其根也)弟子通利則思師(思其厚/於已也)詩曰¶
無言不讎無德不報此之謂也(此言爲善則/物必報之也)¶
賞不欲&KR0427;刑不欲濫賞&KR0427;則利及小人刑¶
濫則害及君子若不幸而過寧&KR0427;無濫與¶
其害善不若利淫¶
荀子卷第九¶
