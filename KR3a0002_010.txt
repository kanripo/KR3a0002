# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.885150
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0119-010荀子-卷第十.
<pb:KR3a0002_SBCK_010-1a>¶
荀子卷第十¶
　　　　　登仕郎守大理評事揚　倞　注¶
議兵篇第十五¶
臨武君與孫卿子議兵於趙孝成王前(臨/武)¶
(君蓋楚將未知姓名戰國䇿曰天下合從趙使魏加見楚春/申君曰君有將乎春申君曰有矣僕欲將臨武君魏加曰臣)¶
(少之時好射臣願以射譬可乎春申君曰可魏加曰異曰者/更嬴與王處京臺之下更嬴曰臣能爲王引弓虚發而下鳥)¶
(有閒鳴鴈從東方來更嬴以虚發而下之王曰射之精乃至/於此乎更嬴曰此孽也王曰先生何以知之對曰其飛徐者)¶
(其創痛也其鳴悲者久失羣也故創痛未息而驚心未去聞/&KR0076;音烈而髙飛故隕也今臨武君甞爲秦孽不可以爲距秦)¶
<pb:KR3a0002_SBCK_010-1b>¶
(之將趙孝成王晉大夫趙夙之後簡子十世孫或曰劉向叙云/孫卿至趙與孫臏議兵趙孝成王前臨武君即孫臏也今桉史)¶
(記年表齊宣王二年孫臏爲軍師則敗魏於馬陵至趙孝/成王元年已七十餘年年代相逺疑臨武君非此孫臏也)王¶
曰請問兵要臨武君對曰上得天時(若順太/歳反孤)¶
(虚之/類也)下得地利(若右背山陵前/左水澤之比也)觀敵之變動¶
後之發先之至此用兵之要術也孫卿子¶
曰不然臣所聞古之道凡用兵攻戰之本¶
在乎壹民弓矢不調則羿不能以中微六¶
馬不和則造父不能以致逺士民不親附¶
<pb:KR3a0002_SBCK_010-2a>¶
則湯武不能以必勝也故善附民者是乃¶
善用兵者也故兵要在乎善附民而已臨¶
武君曰不然兵之所貴者埶利也(乘埶/爭利)所¶
行者變詐也(竒/計)善用兵者感忽悠闇莫知¶
其所從出(感忽悠闇皆謂倐忽之閒也感忽恍忽也悠闇/逺視不分辨之貎莫知所從出謂若九天之上)¶
(九地之下使敵人不測魯連子/曰棄感忽之恥累世之功也)孫吳用之無敵於天¶
下豈必待附民哉(孫謂吳王闔閭將孫武/吳謂魏武侯將吳起也)孫卿子¶
曰不然臣之所道仁人之兵王者之志也(帝王/之志)¶
<pb:KR3a0002_SBCK_010-2b>¶
(意如/此也)君之所貴權謀埶利也所行攻奪變詐¶
者諸侯之事也仁人之兵不可詐也彼可詐者怠¶
慢者也路亶者也(路暴露也亶讀爲袒露袒謂/上下不相覆蓋新叙作落單)君¶
臣上下之閒滑然有離德者也(滑亂也音骨/言彼可欺詐)¶
(者皆如此/之國也)故以桀詐桀猶巧拙有幸焉以桀¶
詐堯譬之若以卵投石以指撓沸(撓攬也以/指撓沸言)¶
(必爛也新序/作以指繞沸)若赴水火入焉焦没耳故仁人上¶
下(&KR0003;仁人上下/相愛之意)百將一心三軍同力臣之於¶
<pb:KR3a0002_SBCK_010-3a>¶
君也下之於上也若子之事父弟之事兄¶
若手臂之扞頭目而覆胷腹也詐而襲之¶
與先驚而後擊之一也(先驚頭目使知之而後/擊之豈手臂有不救也)且¶
仁人之用十里之國則將有百里之聽(聽/猶)¶
(耳目也言逺人自爲其/耳目或曰謂閒諜者)用百里之國則將有千¶
里之聽用千里之國則將有四海之聽必¶
將聦明警戒和傳而一(耳目明而警戒相傳以和無/有二心也一云傳或爲博博)¶
(衆也而一如一也/言和衆如一也)故仁人之兵聚則成卒散則¶
<pb:KR3a0002_SBCK_010-3b>¶
成列(卒卒伍列行列/言動皆有備也)延則若莫邪之長刃嬰¶
之者斷兊則若莫邪之利鋒當之者潰(兊猶/聚也)¶
(與隊同謂聚之使短潰壞散也/新序作銳則若莫邪之利鋒也)圜居而方正則若¶
盤石然觸之者角摧(園居方正謂不動時也則/如大石之不可移動也)案¶
角鹿埵隴種東籠而退耳(其義未詳蓋皆摧/敗披靡之貌或曰)¶
(鹿埵下之貎如禾實垂下然埵丁果反隴種遺失貎如隴/之種物然或曰即鍾也東籠與涷隴同沾溼貎如衣服之)¶
(沾溼然於新序作隴/鍾而退無鹿埵字)且夫暴國之君將誰與至¶
哉彼其所與至者必其民也而其民之親¶
<pb:KR3a0002_SBCK_010-4a>¶
我歡若父母其好我芬若椒蘭彼反顧其¶
上則若灼黥(如畏/灼黥)若仇讎人之情雖桀跖豈¶
又肯爲其所惡賊其所好者哉是猶使人¶
之子孫自賊其父母也彼必將來告之夫¶
又何可詐也(不可得/詐襲也)故仁人用國日明(日益/明察)¶
諸侯先順者安後順者危慮敵之者削反¶
之者亡(謀慮與之爲敵者土地必/見侵削反謂不服從也)詩曰武王載發¶
有虔秉龯如火烈烈則莫我敢遏此之謂¶
<pb:KR3a0002_SBCK_010-4b>¶
也(詩殷頌武王湯也發讀爲斾虔敬遏止也湯建斾興/師本由仁義雖用武持龯而猶以敬爲先故得如火)¶
(之盛無能/止之也)孝成王臨武君曰善請問王者之¶
兵設何道何行而可(設謂制置道謂論&KR0003;/敎令也行動用也)孫卿¶
子曰凡在大王將率末事也臣請遂道王¶
者諸侯強弱存亡之效安危之埶(率與帥/同所類)¶
(反道&KR0003;也效驗也孝成王見荀卿論兵謂王者以兵爲急故/遂問用兵之術荀卿欲陳王道因不荅其問故言凡在大王)¶
(之所務將帥乃其末事耳所急敎化也/遂廣&KR0003;湯武五霸及戰國諸侯之事)君賢者其國¶
治君不能者其國亂隆禮貴義者其國治¶
<pb:KR3a0002_SBCK_010-5a>¶
𥳑禮賤義者其國亂治者強亂者弱是強¶
弱之本也上足卬則下可用也上不足卬¶
則下不可用也(卬古仰字不仰不足仰也下託上曰/仰冝向反能敎且化長養之是足仰)下¶
可用則強下不可用則弱是強弱之常也¶
隆禮效功上也重禄貴節次也上功賤節¶
下也是強弱之凡也(效驗也功戰功也效功謂不使/賞僭也重禄重難其禄不使素)¶
(餐也節忠義也君能隆禮驗功則強/上戰功輕忠義則弱大凡如此也)好士者強不好士¶
者弱(士賢/士也)愛民者強不愛民者弱政令信¶
<pb:KR3a0002_SBCK_010-5b>¶
者強政令不信者弱(信謂使/下可信)民齊者強不齊¶
者弱(齊謂/同力)賞重者強賞輕者弱(重難其賞使/必賞有功則)¶
(強輕易其/賞則弱也)刑威者強刑侮者弱(刑當罪使人可畏/則強不當罪則人)¶
(侮僈故/弱也)械用兵革攻完便利者強(攻當爲功功精/好加功者也器)¶
(械牢固便利/於用則強也)械用兵革窳楛不便利者弱(窳器/病也)¶
(音&KR0067;楛濫惡/謂不堅固也)重用兵者強輕用兵者弱(重難/用兵)¶
(者/強)權出一者強權出二者弱(政多門/則弱也)是強弱¶
之常也齊人隆技擊(技材力也齊人以勇力擊斬/敵者號爲技擊孟康曰兵家)¶
<pb:KR3a0002_SBCK_010-6a>¶
(之技巧技巧者習手足便器/械積機闗以立攻守之勝)其技也得一首者賜¶
贖錙金無本賞矣(八兩曰錙本賞謂有功同受賞/也其技擊之術斬得一首則宫)¶
(賜錙金贖之斬首雖戰敗亦賞不/斬首雖勝亦不賞是無本賞也)是事小敵毳則偷¶
可用也(可偷竊用之也毳讀爲脆史記聶政謂嚴/仲子曰屠可以旦夕得甘脆以養親也)事¶
大敵堅則渙然離耳(易&KR0003;卦曰/渙者離也)若飛鳥然傾¶
側反覆無日(若飛鳥言無馮而易也無日/言傾側反覆之速不得一日也)是亡國¶
之兵也兵莫弱是矣是其出賃市傭而戰¶
之幾矣(此與賃市中傭作之人/而使之戰相去幾何也)魏氏之武卒以度¶
<pb:KR3a0002_SBCK_010-6b>¶
取之(武卒選擇武勇之卒號爲武卒度/取之謂取其長短材力中度者)衣三屬之¶
甲(如淳曰上身一髀褌一踁繳一/凡三屬也衣於氣反屬之欲反)操十二石之弩¶
負服矢五十个置戈其上(置戈於身之/上謂荷戈也)冠䩜¶
帶劔(䩜與胄同漢書作胄帶劒顔/師古曰箸兠鍪而又帶劒也)贏三日之糧日¶
中而趨百里(贏負擔也日中/一日之中也)中試則復其户利¶
其田宅(復其户不傜役也利其田宅不征衆也顔師古/曰利謂給其便利之處中丁仲反復方目反)是¶
數年而衰而未可奪也改造則不易周也¶
(此中試者䈥力數年而衰亦未可遽奪其優/奪其優復使皆怨也改造更選擇也則又如前)是故地¶
<pb:KR3a0002_SBCK_010-7a>¶
雖大其稅必寡是危國之兵也(優復既多則稅/寡資用貧乏故)¶
(國/危)秦人其生民也陿阸其使民也酷烈(生/民)¶
(所生之地陿阸謂秦地險固也酷烈嚴刑罰也/地險固則寇不能害嚴刑罰則人皆致死也)劫之以埶¶
(謂以威埶劫/廹之使出戰)隱之以阸(謂隱蔽以險阸使敵不能害鄭/氏曰秦地多阸藏隱其民於阸)¶
(忸與狃同串習也戰勝則與/中)忸之以慶賞(之賞慶使習以爲常忸女九反)鰌之以¶
刑罰(鰌藉也不勝則以刑罰陵藉之莊子風謂/蛇曰鰌我亦勝我音秩或作䠓七六反)使天下之¶
民所以要利於上者非𨷖無由也阸而用¶
之得而後功之(守險阸而用之旣得勝乃賞其功/所以人自爲戰而立功者衆也)功¶
<pb:KR3a0002_SBCK_010-7b>¶
賞相長也五甲首而隷五家(有功而賞之使相/長獲得五甲首則)¶
(役隷郷里/之五家也)是最爲衆強長久多地以正故四¶
世有勝非幸也數也(爲之有根本不邀一時之利/故能衆強長久也不復其户)¶
(利其田宅故多地也以正言比齊魏之苟且爲正言秦/亦非天幸有術數然也四世孝公惠王武王昭王也)故齊¶
之技擊不可以遇魏氏之武卒魏氏之武¶
卒不可以遇秦之銳士秦之銳士不可¶
以當&KR0074;文之節制&KR0074;文之節制不可以敵¶
湯武之仁義有遇之者若以焦熬投石焉¶
<pb:KR3a0002_SBCK_010-8a>¶
(以魏遇秦猶以焦熬之/物投石也熬五刀反)兼是數國者皆干賞蹈利¶
之兵也傭徒鬻賣之道也未有貴上安制¶
綦節之理也(干求也言秦魏雖足以相勝皆求賞蹈/利之兵與傭徒之人鬻賣其力作無異)¶
(未有愛貴其上爲之致死安於制度自/不踰越極於忠義心不爲非之理者也)諸侯有能微妙¶
之以節則作而兼殆之耳(微妙精盡也節仁/義也作起也殆危)¶
(也諸侯有能精盡仁義則能起/而無危也兼此數國謂擒滅之)故招近募選隆埶¶
詐尚功利是漸之也(近當爲延傳寫誤耳招延/謂引致之也募選謂以財)¶
(召之而選擇可者此論齊之技擊也隆埶詐謂以威埶變/詐爲尚此論秦也尚功利謂有功則利其田宅論魏也漸)¶
<pb:KR3a0002_SBCK_010-8b>¶
(進也言漸進而近於法未爲理也或曰漸浸漬也/謂其賞罰纔可漸染於外中心未恱服漸子廉反)禮義¶
敎化是齊之也(服其心是齊/壹人之術也)故以詐遇詐猶¶
有巧拙焉(猶齊之技擊不可/以當魏之武卒也)以詐遇齊辟之¶
猶以錐刀墮大山也(辟音譬墮毁/也許唯反)非天下之愚¶
人莫敢試故王者之兵不試(一舉而定/不必試也)湯¶
武之誅桀紂也拱揖指麾而強暴之國¶
莫不趨使(誅其元惡其餘獷悍/者皆化而來臣役也)誅桀紂若誅獨¶
夫故泰誓曰獨夫紂此之謂也¶
<pb:KR3a0002_SBCK_010-9a>¶
故兵大齊則制天下小齊則治鄰敵(以禮/義敎)¶
(化大齊之謂湯武也小謂未能大備若/五霸者也治隣敵言鄰敵受其治化耳)若夫招近募¶
選隆埶詐尚功利之兵則勝不勝無常代¶
翕代張代存代亡相爲雌雄耳矣(翕斂也/代翕代)¶
(張代存代亡猶/言代強代弱也)夫是之謂盜兵君子不由也(由/用)¶
(也以詐力相勝/是盜賊之兵也)故齊之田單楚之莊蹻秦之衞¶
鞅燕之繆蟣是皆世俗之所謂善用兵者¶
也(田單齊襄王臣安平君也史記莊蹻者楚莊王苖裔楚/威王使爲將將兵循江而上略蜀黔中以西蹻至滇池)¶
<pb:KR3a0002_SBCK_010-9b>¶
(方三百里地肥饒數千里以兵滅定屬楚欲歸報㑹秦擊/奪楚巴黔中郡道塞不通因還以其衆至滇變服從其俗)¶
(焉衞鞅秦孝公臣封爲/商君者也繆蟣未聞也)是其巧拙強弱則未有¶
以相君也若其道一也(雖術不同皆出於變/詐故曰其道一也)未及¶
和齊也(數子之術未能及/於和齊人心也)掎契司詐權謀傾¶
覆未免盜兵也(契讀爲挈持也掎挈猶言掎摭也/司讀爲伺詐欺誑也皆謂因其危)¶
(弱即掩/襲之也)齊&KR0074;𣈆文楚莊呉闔閭越句踐是¶
皆和齊之兵也可謂入其域矣(入禮義敎化之/域孟康曰入王)¶
(兵之/域也)然而未有本統也(本統謂前行素/脩若湯武也)故可以霸¶
<pb:KR3a0002_SBCK_010-10a>¶
而不可以王是強弱之效也(湯武王而&KR0074;文霸/齊魏則代存代亡)¶
(是其/效也)孝成王臨武君曰善請問爲將孫卿¶
子曰知莫大乎棄疑(不用疑謀/是智之大)行莫大乎無¶
過事莫大乎無悔事至無悔而止矣成¶
不可必也(不得必謂成功忘其警備莊子曰聖人以/以不必故旡兵衆人以不必必之故多兵)故¶
制號政令欲嚴以威慶賞刑罰欲必以信¶
處舍收臧欲周以固(處舍營壘也收臧財物也周/密牢固則敵不能陵奪矣)¶
徙舉進退欲安以重欲疾以速(靜則安重而/不爲輕舉動)¶
<pb:KR3a0002_SBCK_010-10b>¶
(則疾速而/不失機權)窺敵觀變欲潛以深欲伍以參(謂使/閒諜)¶
(觀敵欲濳隱深入之也伍參猶錯雜也使間諜或叄之或/伍之於敵之閒而盡知其事韓子曰省同異之言以知朋)¶
(黨之分偶參伍之驗以責陳言之實/又曰參之以比物伍之以合參也)遇敵決戰必¶
道吾所明無道吾所疑(道言也/行也)夫是之謂六¶
術(自制號政令/已下有六也)無欲將而惡廢無急勝而忘¶
敗無威内而輕外無見其利而不顧其害¶
(強使人出/戰而輕敵)凡慮事欲孰而用財欲泰(孰謂精/審泰謂)¶
(不吝/賞也)夫是之謂五權(五者爲將/之機權也)所以不受命於¶
<pb:KR3a0002_SBCK_010-11a>¶
主有三可殺而不可使處不完可殺而不¶
可使擊不勝可殺而不可使欺百姓夫是¶
之謂三至(至謂一守/而不變)凡受命於主而行三軍三¶
軍旣定百官得序羣物皆正(百官軍之百吏/得序各當其任)¶
則主不能喜敵不能怒(不苟徇上意故主不能/喜不爲變詐故敵不能)¶
(怒/也)夫是之謂至臣(爲臣之/至當也)慮必先事而申之¶
以敬(謀慮必在事先重之以/敬常戒懼而有備也)愼終如始終始如一¶
失是之謂大吉(言必無覆/敗之禍也)凡百事之成也必¶
<pb:KR3a0002_SBCK_010-11b>¶
在敬之其敗也必在慢之故敬勝怠則吉¶
怠勝敬則滅計勝欲則從欲勝計則凶戰¶
如守(不務越逐也書曰不愆/干五歩六歩乃止齊焉)行如戰有功如幸(不/務)¶
(驕/矜)敬謀無壙(無壙言不敢須&KR0119;/不敬也壙與曠同)敬事無壙敬終¶
無壙敬衆無壙敬敵無壙夫是之謂五無¶
壙愼行此六術五權三至而處之以恭敬無¶
壙夫是之謂天下之將則通於神明矣(天下/莫及)¶
(之/將)臨武君曰善請問王者之軍制孫卿子¶
<pb:KR3a0002_SBCK_010-12a>¶
曰將死鼓(死謂不棄之而奔亡也左/傳曰師之耳目在吾旗鼓)御死轡百吏¶
死職士大夫死行列聞鼓聲而進聞金聲¶
而退順命爲上有功次之(軍之所重在順/命故有功次之)令不¶
進而進猶令不退而退也其罪惟均(令敎/令也)¶
(言使之不進而進猶令/不退而退其罪同也)不殺老弱不獵禾稼(獵與/躐同)¶
(踐/也)服者不禽格者不舎犇命者不獲(服謂不/戰而退)¶
(者不追禽之格謂相拒捍者奔命謂奔走/來歸其命者不獲之爲囚俘也犇與奔同)凡誅非誅¶
其百姓也誅其亂百姓者也百姓有扞其¶
<pb:KR3a0002_SBCK_010-12b>¶
賊則是亦賊也(扞其賊謂爲/賊之扞蔽也)以故順刃者生蘇¶
刃者死犇命者貢(順刃謂不戰偝之而走者蘇讀/爲傃傃向也謂相向格𨷖者貢)¶
(謂取歸命者/獻於上將也)微子開封於宋(紂之庶兄名啓歸周/後封於宋此云開者)¶
(蓋漢景帝諱/劉向改之也)曹觸龍斷於軍(&KR0003;苑曰桀貴爲天子/富有四海其臣有左)¶
(師觸龍者謟䛕不正此云紂臣當是&KR0003;苑誤又戰國䇿趙有/左師觸龍&KR0003;大后請長安君質秦豈復與古人同官名乎)¶
殷之服民所以養生之者也無異周人故¶
近者歌謳而樂之逺者竭蹷而趨之(竭蹷/顛仆)¶
(猶言匍匐也新序/作竭走而趨之)無幽閒辟陋之國莫不趨使¶
<pb:KR3a0002_SBCK_010-13a>¶
而安樂之四海之内若一家通達之屬莫¶
不從服夫是之謂人師(師/長)詩曰自西自東¶
自南自北無思不服此之謂也(詩大雅文王/有聲之篇)王¶
者有誅而無戰城守不攻兵格不擊(德義/未加)¶
(所以敵人不服故不攻擊/也且恐傷我之士卒也)上下相喜則慶之(敵人/上下)¶
(相愛恱則慶賀/之豈況侵伐乎)不屠城(屠謂毁其城殺其/民若屠者然也)不濳軍¶
不留衆(不久留暴/露於外也)師不越時(古者行役/不踰時也)故亂者¶
樂其政不安其上欲其至也(東征西/怨之比)臨武君¶
<pb:KR3a0002_SBCK_010-13b>¶
曰善¶
陳囂問孫卿子曰先生議兵常以仁義爲¶
本(陳囂荀卿弟子言先生之/議常言兵以仁義爲本也)仁者愛人義¶
者循理然則又何以兵爲(愛人則懼其殺傷/循理則不欲爭奪)¶
(焉肯抗兵/相加乎)凡所爲有兵者爲爭奪也(非爲愛/人循理)¶
孫卿子曰非女所知也彼仁者愛人愛人故¶
惡人之害之也義者循理循理故惡人之¶
亂之也彼兵者所以禁暴除害也非爭奪¶
<pb:KR3a0002_SBCK_010-14a>¶
也故仁人之兵所存者神所過者化(所存/止之)¶
(處畏之如神所過/往之國無不從化)若時雨之降莫不&KR0003;喜是以¶
堯伐驩兠(伐亦誅也書曰放/驩兠于崇山也)舜伐有苗(命禹伐之/書曰帝曰)¶
(咨禹惟時有苗/不率汝徂征之)禹伐共工(書曰流共工于幽州皆堯之/事此云禹伐共工未詳也)¶
湯伐有夏文王伐崇武王伐紂此四帝兩¶
王(夏殷或稱王或稱帝曲禮曰措之廟立之主曰帝蓋亦/論夏殷也至周自貶損全稱王故以文武爲兩王也)¶
皆以仁義之兵行於天下也故近者親其¶
善逺方慕其德兵不血刃逺邇來服德¶
<pb:KR3a0002_SBCK_010-14b>¶
盛於此施及四極詩曰淑人君子其儀不¶
忒此之謂也(謂曹風尸/鳩之篇)¶
李斯問孫卿子曰(李斯孫卿弟/子後爲秦相)秦四世有勝¶
兵強海内威行諸侯非以仁義爲之也以¶
便從事而已(便其所從之事而已謂若劫之以埶隱/之以阸狃之以慶賞鰌之以刑罰之比)孫¶
卿子曰非女所知也女所謂便者不便之¶
便也(汝以不便人/爲便之也)吾所謂仁義者大便之便也¶
(吾以大便/人爲便也)彼仁義者所以脩政者也政脩則¶
<pb:KR3a0002_SBCK_010-15a>¶
民親其上樂其君而輕爲之死故曰凡在¶
於軍將率末事也(荀卿前對趙孝成王有此言/語弟子所知故引以答之也)秦¶
四世有勝諰諰然常恐天下之一合而軋¶
已也(漢書諰作鰓蘇林曰讀如愼而無禮則葸/之葸鰓懼貌也先禮反張晏曰軋踐轢也)此所謂末¶
世之兵未有本統也(本統前/行素脩)故湯之放桀也¶
非其逐之鳴條之時也武王之誅紂也非¶
以甲子之朝而後勝之也皆前行素脩也¶
此所謂仁義之兵也(前行素脩謂前已行之/素已修之行讀如字)今女¶
<pb:KR3a0002_SBCK_010-15b>¶
不求之於本而索之於末此世之所以亂¶
也(本謂仁義末謂變詐世所以亂亦由/不求於本而索於末如李斯之&KR0003;也)¶
禮者治辨之極也強國之本也威行之道也¶
功名之揔也(辨别也揔要也強/國謂強其國也)王公由之所以得夫¶
下也不由所以隕社稷也故堅甲利兵不足以¶
爲勝髙城深池不足以爲固嚴令繁刑不足¶
以爲威由其道則行不由其道則廢(由用也/道即禮)¶
(也用禮即行不用禮雖/堅甲嚴刑皆不足恃也)楚人鮫革犀兕以爲甲鞈¶
<pb:KR3a0002_SBCK_010-16a>¶
如金石(鞈堅貌以鮫魚皮及犀兕爲甲堅如金石之不可入/史記作堅如金石鞈古洽反管子曰制重罪入以兵)¶
(甲犀脅二㦸輕罪入蘭盾鞈革/二㦸犀兕堅如金石之狀也)宛鉅鐵釶慘如蠭¶
蠆(宛地名屬南陽徐廣曰大剛曰鉅釶與釶同矛也方言/云自關而西謂之矛呉&KR0045;之間謂之釶言宛地出此剛)¶
(鐵爲矛慘如蜂蠆言其/中人之慘毒也鉇音啻)輕利僄遬卒如飄風(言/楚)¶
(人之趫捷也僄亦輕也匹妙反或當/爲嫖姚之嫖嫖驍勇也遬與速同)然而兵殆於垂¶
沙唐篾死(殆謂危亡也垂沙地名未詳所在漢地志/沛郡有垂鄉豈垂沙乎史記楚懷王二十)¶
(八年秦與齊韓魏共攻楚殺楚將/唐昧取我重丘而去昧與蔑同&KR0680;)莊蹻起楚分而爲¶
三四(司馬貞史記索隱曰莊蹻楚將言其起爲亂後楚遂/分爲四韓子曰楚王欲伐越莊子曰臣患目能見百)¶
<pb:KR3a0002_SBCK_010-16b>¶
(歩而不見其睫主之兵敗於齊晉莊蹻爲盜境内吏不/能禁而欲伐越此智之如目也蹻初爲盗後爲楚將)是¶
豈無堅甲利兵也哉其所以統之者非其¶
道故也汝潁以爲險江漢以爲池限之以¶
鄧林縁之以方城(鄧林北界鄧地之山林縁/繞也方城楚北界山名也)然而¶
秦師至而鄢郢舉若振槁然(舉謂舉而取之/鄢郢楚都振擊)¶
(也槁枯葉也謂白起/伐楚一戰舉鄢郢也)是豈無固塞隘阻也哉其所¶
以統之者非其道故也紂刳比干囚箕子¶
爲炮烙刑(列女傳曰炮烙謂膏銅柱加之炭上令有罪/者行焉輙墮火中紂與妲己大笑烙古責反)¶
<pb:KR3a0002_SBCK_010-17a>¶
殺戮無時臣下懔然莫必其命(懔然悚栗之/貌莫自謂必)¶
(全其/命也)然而周師至而令不行乎下不能用其¶
民是豈令不嚴刑不繁也哉其所以統之¶
者非其道故也古之兵戈矛弓矢而已矣¶
然而敵國不待試而詘(試用也/詘服也)城郭不辦(辦/治)¶
(也或/音辨)溝池不拑(拑古掘字史記作城郭不集溝池不/掘文子曰無伐樹木無鉗墳墓鉗亦)¶
(音掘或曰拑當爲抇篆文/抇字與拑字相近遂誤耳)固塞不樹機變不張¶
(固塞謂使邊境險固若今之邊城也樹立/也塞先代反機變謂器械變動攻敵也)然而國晏¶
<pb:KR3a0002_SBCK_010-17b>¶
然不畏外而明内者無它故焉(内當爲固史/記作晏然不)¶
(畏外而/固也)明道而分鈞之時使而誠愛之下之¶
和上也如影嚮(和胡/卧反)有不由令者然后誅¶
之以刑故刑一人而天下服罪人不郵其¶
上知罪之在己也是故刑罰省而威流(郵/怨)¶
(也流行也/言通流也)無它故焉由其道故也古者帝堯¶
之治天下也蓋殺一人刑二人而天下治(殺/一)¶
(人謂殛鮌于羽山刑二人謂流/共工于幽州放驩兠于崇山)傳曰威厲而不試刑¶
<pb:KR3a0002_SBCK_010-18a>¶
錯而不用此之謂也(厲謂抗舉/使人畏之)¶
凡人之動也爲賞慶爲之則見害傷焉¶
止矣故賞慶刑罰埶詐不足以盡人之力¶
致人之死爲人主上者也其所以接下之百¶
姓者無禮義忠信焉慮率用賞慶刑罰¶
埶詐除阸其下獲其功用而已矣(焉慮無慮猶/言大凡也除)¶
(謂驅逐阸謂廹蹙若秦劫之以埶隱之/以阸狃之以慶賞之類阸或爲險也)大宼則至使¶
之持危城則必畔遇敵處戰則必北(北敗走也/北者乖背)¶
<pb:KR3a0002_SBCK_010-18b>¶
(之名故以敗/走爲北也)勞苦煩辱則必犇(犇與/奔同)霍焉離¶
耳下反制其上(霍焉猶渙焉也離散之後/則上下易位若秦項然)故賞¶
慶刑罰埶詐之爲道者傭徒粥賣之道也¶
不足以合大衆美國家故古之人羞而不道¶
也故厚德音以先之明禮義以道之致忠¶
信以愛之尚賢使能以次之爵服慶賞以¶
申之時其事輕其任(事作業/任力役)以調齊之長養¶
之如保赤子政令以定風俗以一有離俗不¶
<pb:KR3a0002_SBCK_010-19a>¶
順其上則百姓莫不敦惡莫不毒孼若祓¶
不祥(敦厚也毒害也孼/謂妖孼祓除之也)然後刑於是起矣是大¶
刑之所加也辱孰大焉將以爲利耶則大¶
刑加焉身苟不狂惑戇陋誰睹是而不改¶
也哉然後百姓曉然皆知脩上之法像上¶
之志而安樂之於是有能化善脩身正行¶
積禮義尊道德(於是像之中更有/能自脩德者也)百姓莫不貴¶
敬莫不親譽然後賞於是起矣是髙爵豐¶
<pb:KR3a0002_SBCK_010-19b>¶
禄之所加也榮孰大焉將以爲害邪則髙¶
爵豐禄以持養之(持此以/養之也)生民之屬孰不願¶
也雕雕焉縣貴爵重賞於其前(雕雕章/明之貌)縣¶
明刑大辱於其後雖欲無化能乎哉故民¶
歸之如流水所存者神所爲者化(存至也言/所至之處)¶
(畏之如神凡所施/爲民皆從化也)而順暴悍勇力之屬爲之化¶
而愿(順從也謂好從暴悍勇/力之人皆化而愿慤也)旁辟曲私之屬爲¶
之化而公(旁偏頗也/辟讀爲僻)矜糺收繚之屬爲之化而¶
<pb:KR3a0002_SBCK_010-20a>¶
調(矜謂夸汰糺謂好發摘人過者也收謂掠美者也繚謂/繚繞言委曲也四者皆鄙陋之人今被化則調和也)夫¶
是之謂大化至一(大化者皆化也/至一極一也)詩曰王猶允塞¶
徐方旣來此之謂也¶
凡兼人者有三術有以德兼人者有以力¶
兼人者有以富兼人者彼貴我名聲美我¶
德行欲爲我民故辟門除涂以迎吾入(辟與闢/同開也)¶
(除涂治其/道涂也)因其民襲其處而百姓皆安(因其民/之愛恱)¶
(襲取其處皆安/言不驚擾也)立法施令莫不順比(比親附也施令/則民親比之)¶
<pb:KR3a0002_SBCK_010-20b>¶
是故得地而權彌重兼人而兵俞強是以¶
德兼人者也(俞讀爲/愈下同)非貴我名聲也非美¶
我德行也彼畏我威劫我埶(爲我埶/所劫也)故民雖¶
有離心不敢有畔慮若是則戎甲俞衆奉¶
養必費(奉養戎甲/必煩費也)是故得地而權彌輕兼人¶
而兵俞弱是以力兼人者也非貴我名聲也¶
非美我德行也用貧求富用飢求飽虚腹¶
張口來歸我食若是則必發夫掌窌之粟¶
<pb:KR3a0002_SBCK_010-21a>¶
以食之(地臧曰窌掌窌主倉/廩之官窌音匹孝反)委之財貨以富之立¶
良有司以接之(立温良之有司以慰/接之懼其畔去也)已朞三年然¶
後民可信也(已過也過一朞之後至於三年然/後新歸之民可信本非慕化故也)是故得¶
地而權彌輕兼人而國俞貧是以富兼人¶
者也故曰以德兼人者王以力兼人者弱以¶
富兼人者貧古今一也兼并易能也唯堅¶
凝之難焉(凝定也堅固/定有地爲難)齊能并宋而不能凝¶
也故魏奪之燕能并齊而不能凝也故田¶
<pb:KR3a0002_SBCK_010-21b>¶
單奪之韓之上地方數百里完全富足而¶
趨趙趙不能凝也故秦奪之(上地上黨之地完/全言城邑也富具)¶
(言府庫也趨歸也七朱反史記秦攻上黨韓不能救其守馮/亭以上黨降趙趙使馬服子將兵拒秦秦使白起大破馬服)¶
(於長平阮四十餘萬/而奪其地殺戮蕩盡)故能并之而不能凝則必¶
奪不能并之又不能凝其有則必亡能凝¶
之則必能并之矣得之則凝兼兵無強(得/其)¶
(地則能定之則無有/強而不可兼并者也)古者湯以薄武王以滈(薄與/亳同)¶
(滈與/鎬同)皆百里之地也天下爲一諸侯爲臣無¶
<pb:KR3a0002_SBCK_010-22a>¶
它故焉能凝之也故凝士以禮凝民以政¶
禮脩而士服政平而民安士服民安夫是¶
之謂大凝以守則固以征則強令行禁止¶
王者之事畢矣¶
荀子卷第十¶
<pb:KR3a0002_SBCK_010-22b>¶
<pb:KR3a0002_SBCK_010-22b>¶
