# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.527492
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0119-002荀子-卷第二.
<pb:KR3a0002_SBCK_002-1a>¶
荀子卷第二¶
　　　　　登仕郎守大理評事揚　倞　注¶
不苟篇第三¶
君子行不貴苟難說不貴苟察(行如字/察聦察)名不¶
貴苟傳唯其當之爲貴(當謂合禮義/也當丁浪反)故懷負¶
石而赴河是行之難爲者也而申徒狄能¶
之(申徒狄恨道不行發憤而負石自沈於河莊子音義曰殷時/人韓詩外傳曰申徒狄將自投於河崔嘉聞而止之不從)¶
然而君子不貴者非禮義之中也(禮義之中時/止則止時行)¶
<pb:KR3a0002_SBCK_002-1b>¶
(則行不必枯槁赴淵也揚子雲非屈原曰/君子遭時則大行不遇則龍蛇何必沈身)山淵平天地比¶
(比謂齊等也莊子曰天與地卑山與澤平音義曰以平地比天則/地卑於天若以宇宙之髙則似天地皆卑天地皆卑則山與澤平)¶
(矣或曰天無實形地之上空虚者盡皆天也是天地長親比相隨/無天髙地下之殊也在髙山則天亦髙在深泉則天亦下故曰天)¶
(地比地去夫天逺近/皆相似是山澤平也)齊秦襲(襲合也齊在東秦在西相去甚/逺若以天地之大包之則曾無)¶
(隔異亦可合/爲一國也)入乎耳出乎口(未詳所明之意或曰即山出/口也言山有耳口也凡呼於)¶
(一山衆山皆應是山聞人聲而應之故曰入/乎耳出乎口或曰山能吐納雲霧是以有口)鈎有須(未詳自/齊秦襲)¶
(入乎耳出乎口鈎有須皆淺學所未見或曰鈎有須即丁子有尾/也丁之曲者爲鈎須與尾皆毛類是同也荘子音義云夫萬物無)¶
(定形形無定稱在上爲首在下爲尾世人謂右行/曲波爲尾今丁子二字雖左行曲波亦是尾也)𡖉有毛¶
<pb:KR3a0002_SBCK_002-2a>¶
(司馬彪曰胎卵之生必有毛羽鷄伏鵠卵卵不爲鷄則生類於鵠/也毛氣成毛羽氣成羽雖胎卵未生而毛羽之性已箸矣故曰卵)¶
(有/毛)是說之難持者也而惠施鄧析能之(皆異端/曲說故)¶
(曰難持惠施梁相與莊子同時其書五車其道舛駁鄧析鄭大夫/劉向云鄧析好刑名操兩可之說設無窮之辭數難子產爲政子)¶
(產執而戮之按左氏傳鄭駟歂殺鄧析/而用其竹刑而云子產戮之恐誤也)然而君子不貴¶
者非禮義之中也盜跖吟口名聲若日月¶
與禹舜俱傳而不息然而君子不貴者非¶
禮義之中也(吟口吟咏長在人口/也說苑作盜跖匈貪)故曰君子行不¶
貴苟難說不貴苟察名不貴苟得唯其當¶
<pb:KR3a0002_SBCK_002-2b>¶
之爲貴詩曰物其有矣唯其時矣此之謂¶
也(詩小雅魚麗之篇言雖有物亦/須得其時以喻當之爲貴也)¶
君子易知而難狎(坦蕩蕩故易知/不比黨故難狎)易懼而難脅¶
(小心而志/不可奪也)畏患而不避義死欲利而不爲所非¶
(心以爲非/則捨之)交親而不比(親謂仁恩/比謂暱狎)言辯而不辭(辯/足)¶
(以明一不/至於騁辭)蕩蕩乎其有以殊於世也(與俗人/有異)¶
君子能亦好不能亦好小人能亦醜不能¶
亦醜君子能則寛容易直以開道人(道與/導同)不¶
<pb:KR3a0002_SBCK_002-3a>¶
能則恭敬繜絀以畏事人(繜與撙同絀與黜/同謂自撙節貶損)小人¶
能則倨傲僻違以驕溢人(溢/滿)不能則妬嫉怨¶
誹以傾覆人故曰君子能則人榮學焉不¶
能則人樂告之小人能則人賤學焉不能¶
則人羞告之是君子小人之分也(分異也/如字)¶
君子寛而不僈(僈與慢同/怠惰也)廉而不劌(廉稜也說/文云劌利)¶
(傷也但有廉隅/不至於刃傷也)辯而不爭察而不激(但明察而/不激切也)寡¶
立而不勝堅彊而不暴(雖寡立人不能勝/雖堅強而不兇暴)柔從¶
<pb:KR3a0002_SBCK_002-3b>¶
而不流恭敬謹慎而容(不至於/孤介也)夫是之謂至¶
文(言德/備)詩曰温温恭人惟德之基此之謂也¶
(詩大雅抑之篇/温温寛柔貌)¶
君子崇人之德揚人之美非謟䛕也正義¶
直指舉人之過惡非毁疵也(疵病也或/曰讀爲訾)言已之¶
光美擬於禹舜參於天地非夸誕也與時¶
屈伸柔從若蒲葦非懾怯也(蒲葦所以爲/席可卷者也)剛彊¶
猛毅靡所不信非驕暴也(信讀爲伸下/同古字通用)以義變¶
<pb:KR3a0002_SBCK_002-4a>¶
應知當曲直故也(以義隨變而應其/所知當於曲直也)詩曰左之左¶
之君子宜之右之右之君子有之此言君子¶
能以義屈信變應故也(詩小雅裳裳者華之篇/以能應變故左右無不)¶
(得宜/也)君子小人之反也(與小人/相反)君子大心則天¶
而道小心則畏義而節(天而道謂合/於天而順道)知則明¶
通而類(類謂知/統類)愚則端愨而法(愚謂無機智也/法謂守法度也)見¶
由則恭而止(由用也止謂不放縱也或/曰止禮也言恭而有禮也)見閉則敬¶
而齊(謂閉塞道不行也敬而/齊謂自齊整而不怨也)喜則和而理憂則靜¶
<pb:KR3a0002_SBCK_002-4b>¶
而理(皆當/其理)通則文而明(有文而/彰明也)窮則約而詳¶
(隱約而詳/明其道也)小人則不然大心則慢而暴小心則¶
流淫而傾(以邪謟/事人也)知則攫盜而漸(漸進也謂貪/利不知止也)愚¶
則毒賊而亂(毒害也愚而/無畏忌也)見由則兊而倨(兊恱也/言喜於)¶
(徼幸而/倨傲也)見閇則怨而險(怨上而/險賊也)喜則輕而翾(輕謂/輕佻)¶
(失據翾小飛也言小人之喜輕佻如小鳥之/翾然許緣反或曰與懁同說文云懁急也)憂則挫而懾通¶
則驕而偏(偏頗/也)窮則弃而儑(弃自弃也儑當爲溼方/言云溼憂也字書無儑)¶
(字韓詩外傳/作弃而累也)傳曰君子兩進小人兩廢此之謂也¶
<pb:KR3a0002_SBCK_002-5a>¶
君子治治非治亂也曷謂耶曰禮義之謂¶
治非禮義之謂亂也故君子者治禮義者¶
也非治非禮義者也然則國亂將弗治與¶
曰國亂而治之者非案亂而治之之謂也¶
去亂而被之以治(案據也舊亂而治之也荀子/安案多爲語助與此不同也)人汙¶
而脩之者(人有汙穢之/行將脩爲善)非案汙而脩之之謂也¶
去汙而易之以脩故去亂而非治亂也去¶
汙而非脩汙也治之爲名猶曰君子爲治¶
<pb:KR3a0002_SBCK_002-5b>¶
而不爲亂爲脩而不爲汙也(治之名/號如此)¶
君子挈其辯而同焉者合矣(絜脩整也/謂不煩雜)善其¶
言而類焉者應矣(出其言善千/里之外應之)故馬鳴而馬¶
應之非知也其勢然也(知音/智)故新浴者振¶
其衣新沐者彈其冠人之情也(言㓗其身者懼/外物之汙也猶)¶
(賢者必不受不/善人之汙者也)其誰能以已之潐潐受人之掝¶
掝者哉(潐潐明察之貌潐盡謂窮盡明於事易曰窮理盡性掝/當爲惑掝掝昏也楚詞曰安能以身之察察受物之昏)¶
(昏者乎潐/予誚反)¶
<pb:KR3a0002_SBCK_002-6a>¶
君子養心莫善於誠(無姦詐則/心常安也)致誠則無它¶
事矣(致極也極其誠/則外物不能害)唯仁之爲守唯義之爲行¶
(致其誠/在仁義)誠心守仁則形形則神神則能化矣¶
(誠心守於仁愛則必形見於外則下/尊之如神能化育之矣化謂遷善也)誠心行義則理理則¶
明明則能變矣(義行則事有條理明而易人/不敢欺故能變改其惡也)變化¶
代興謂之天德(既能變化則德同於天馴致於善謂之/化改其舊質謂之變言始於化終於變)¶
(也猶天道隂陽運行則爲/化春生冬落則爲變也)天不言而人推髙焉地不¶
言而人推厚焉四時不言而百姓期焉(期謂/知其)¶
<pb:KR3a0002_SBCK_002-6b>¶
(時/候)夫此有常以至其誠者也(至極也天地四時所以/有常如此者由極其誠)¶
(所/致)君子至德嘿然而喻未施而親不怒而威¶
(君子有至德所以嘿然/不言而人自喻其意也)夫此順命以愼其獨者也(人所/以順)¶
(命如此者由慎其獨所致也慎其獨謂戒慎乎其所/不睹恐懼乎其所不聞至誠不欺故人亦不違之也)善之爲¶
道者不誠則不獨(無至誠則不/能慎其獨也)不獨則不形(不能/慎其)¶
(獨故其徳亦不/能形見於外)不形則雖作於心見於色出於¶
言民猶若未從也雖從必疑(若如也無至誠故雖/出令民猶如未從者)¶
(雖彊使之從/亦必疑之也)天地爲大矣不誠則不能化萬物¶
<pb:KR3a0002_SBCK_002-7a>¶
聖人爲知矣不誠則不能化萬民父子爲¶
親矣不誠則䟽君上爲尊矣不誠則卑(卑/謂)¶
(不爲在/下所尊)夫誠者君子之所守也而政事之本¶
也唯所居以其類至(所居所止也唯其所止至誠則以/類自至謂天地誠則能化萬物聖)¶
(人誠則能化萬民父子/誠則親君上誠則尊也)操之則得之舍之則失之(操/持)¶
操而得之則輕(持至誠也而得之則易/舉也詩曰德輶如毛)輕則獨行(舉至誠/而不難)¶
(則慎獨之/事自行矣)獨行而不舍則濟矣(至誠在/乎不巳)濟而材盡¶
長遷而不反其初則化矣(既濟則材性自盡長遷/不反其初謂中道不廢也)¶
<pb:KR3a0002_SBCK_002-7b>¶
君子位尊而志恭心小而道大所聽視者¶
近而所聞見者逺是何邪是操術然也(謂/以)¶
(近知逺以今知古/所持之術如此也)故千人萬人之情一人之情是¶
也(人情不/相逺)天地始者今日是也百王之道後¶
王是也(後王當今之王言後王之道與百/王不殊行堯舜則是亦堯舜也)君子審¶
後王之道而論於百王之前若端拜而議¶
(端𤣥端朝服也端拜猶言端拱言君子審後王所宜施行之道而/以百王之前比之若服𤣥端拜揖而議言其從容不勞也時人多)¶
(言後世澆醨難以/爲治故荀卿明之)推禮義之統分是非之分(上分/如字)¶
<pb:KR3a0002_SBCK_002-8a>¶
(下扶問反分/之使當其分)緫天下之要治海内之衆若使一¶
人故操彌約而事彌大(約少也得/其宗主也)五寸之矩¶
盡天下之方也(矩正方/之器也)故君子不下室堂而¶
海内之情舉積此者則操術然也(舉皆/也)¶
有通士者有公士者有直士者有愨士者¶
有小人者上則能尊君下則能愛民物至¶
而應事起而辨若是則可謂通士矣(物有至/則能應)¶
(之事有疑則能辨之/通者不滯之謂也)不下比以闇上不上同以疾¶
<pb:KR3a0002_SBCK_002-8b>¶
下(闇上掩上之明/也疾與嫉同)分爭於中不以私害之若是¶
則可謂公士矣(謂於事之中有分爭者不以/私害之則可謂公正之士也)身之¶
所長上雖不知不以悖君(不怨君而/違悖也)身之所¶
短上雖不知不以取賞(受禄/不誣)長短不飾以¶
情自竭若是則可謂直士矣(不矜其長不掩其/短但任直道而竭)¶
(盡其/情也)庸言必信之庸行必慎之(庸常也謂言/常信行常慎)畏¶
法流俗而不敢以其所獨甚(法效也畏法流移/之俗又不敢以其)¶
(所獨善而甚過人謂/不敢獨爲君子也)若是則可謂愨士矣(端愨/不回)言¶
<pb:KR3a0002_SBCK_002-9a>¶
無常信行無常貞唯利所在無所不傾(利/之)¶
(所在皆傾/意求之)若是則可謂小人矣¶
公生明偏生闇端愨生通詐僞生塞(多窮/塞也)誠¶
信生神(誠信至則通於神明/中庸曰至誠如神)夸誕生惑(矜夸妄誕則/貪惑於物也)¶
此六生者君子慎之而禹桀所以分也(所/以)¶
(分賢/愚也)¶
欲惡取舍之權(舉下/事也)見其可欲也則必前¶
後慮其可惡也者見其可利也則必前後¶
<pb:KR3a0002_SBCK_002-9b>¶
慮其可害也者而兼權之孰計之(權所以平/輕重者孰)¶
(甚也猶/成孰也)然後定其欲惡取舍如是則常不大¶
陷矣凡人之患偏傷之也(偏謂見/其一隅)見其可欲¶
也則不慮其可惡也者見其可利也則不¶
顧其可害也者是以動則必陷爲則必辱¶
是偏傷之患也¶
人之所惡者吾亦惡之(賢人欲惡之不/必異於衆人矣)夫富貴¶
者則類傲之(富貴之類不論/是非皆傲之也)夫貧賤者則求柔¶
<pb:KR3a0002_SBCK_002-10a>¶
之(見貧賤者皆/柔屈就之也)是非仁人之情也是姦人將以¶
盜名於晻世者也險莫大焉(姦人盜富貴貧賤/之名於昏闇之世)¶
(晻與/暗同)故曰盜名不如盜貨田仲史鰌不如盜¶
也(田仲齊人處於陵不食兄禄辭富貴爲人灌園/號曰於陵仲子史鰌衛大夫字子魚賣直也)¶
榮辱篇第四¶
憍泄者人之殃也(泄與媟同嬻也/慢也殃或爲䄃)恭儉者偋五¶
兵也(偋當爲屏却也說文有偋字僻/窶也與此義不同偋防正反)雖有戈矛之剌¶
不如恭儉之利也(言入/人深)故與人善言煖於布¶
<pb:KR3a0002_SBCK_002-10b>¶
帛傷人之言深於矛㦸故薄薄之地不得¶
履之非地不安也危足無所履者也凡在¶
言也(薄薄謂旁薄廣大之貌危足側足也凡皆也所/以廣大之地側足無所容者皆由以言害身也)巨涂¶
則讓小涂則殆雖欲不謹若云不使(殆近也/凡行前)¶
(逺而後近故近者亦後之義謂行於道涂大道並行則讓之小道可/單行則後之若能用意如此雖欲爲不謹敬若有制物而不使之者)¶
(儒行曰道涂不/爭險易之利)¶
快快而亡者怒也(肆其快意而亡/由於忿怒也)察察而殘者¶
忮也(至明察而見傷殘者/由於有忮害之心也)博之而窮者訾也(言詞/辯博)¶
<pb:KR3a0002_SBCK_002-11a>¶
(而見窮蹙者由/於好毁訾也)淸之而俞濁者口也(欲求其清而俞/濁者在口說之過)¶
(謂言過其實也或曰絜其身則自淸/矣但能口說斯俞濁也俞讀爲愈)豢之而俞瘠者¶
交也(所交接非其道則必有患難雖食芻豢而更/瘠也故上篇云勞倦而容貌不枯好交也)辯而不¶
說者爭也(不說不爲人所/稱說或讀爲恱)直立而不見知者勝¶
也(直立謂已直人曲/勝謂好勝人也)廉而不見貴者劌也(劌傷也/刻巳太)¶
(過不得中道/故不見貴也)勇而不見憚者貪也(貪利則委曲求人/故雖勇而不見憚)¶
信而不見敬者好剸行也(剸與專同專/行謂不度是)¶
(非好復言/如白公者也)此小人之所務而君子之所不¶
<pb:KR3a0002_SBCK_002-11b>¶
爲也¶
𨷖者忘其身者也忘其親者也忘其君者¶
也行其少頃之怒而喪終身之軀然且爲¶
之是忘其身也家室立殘親戚不免乎刑¶
戮然且爲之是忘其親也(蓋當時禁𨷖殺人之法/戮及親戚尸子曰非人)¶
(君之用兵也以爲民傷𨷖則/以親戚徇一言而不顧之也)君上之所惡也刑法之所¶
大禁也然且爲之是忘其君也憂忘其身¶
(遭憂患刑戮而不能保其身是憂忘其身也或/曰當爲下忘其身誤爲夏又夏轉誤爲憂字耳)内忘其親¶
<pb:KR3a0002_SBCK_002-12a>¶
上忘其君是刑法之所不舍也聖王之所¶
不畜也乳彘不觸虎乳㺃不逺遊不忘其¶
親也人也憂忘其身内忘其親上忘其君¶
則是人也而曽㺃彘之不若也凡𨷖者必¶
自以爲是而以人爲非也已誠是也人誠¶
非也則是己君子而人小人也以君子與¶
小人相賊害也憂以忘其身内以忘其親¶
上以忘其君豈不過甚矣哉是人也所謂¶
<pb:KR3a0002_SBCK_002-12b>¶
以狐父之戈钃牛矢也(時人舊有此語喻以貴而用/於賤也狐父地名史記伍被)¶
(曰吳王兵敗於狐父徐廣曰梁碭之間也蓋其地山名戈其說未聞/管子曰蚩尤爲雍狐之㦸狐父之戈豈近此耶钃刺也之欲反故良)¶
(劒謂之屬鏤亦取其/刺也或讀斸爲斫)將以爲智邪則愚莫大焉將¶
以爲利邪則害莫大焉將以爲榮邪則辱¶
莫大焉將以爲安邪則危莫大焉人之有¶
𨷖何哉我欲屬之狂惑疾病邪則不可聖¶
王又誅之(屬託也/之欲反)我欲屬之鳥䑕禽獸邪則¶
不可其形體又人而好惡多同(視其形體則又人/也其好惡多與賢)¶
<pb:KR3a0002_SBCK_002-13a>¶
(人同但好/𨷖爲異耳)人之有𨷖何哉我甚醜之(其禍如此/何爲𨷖也)¶
有㺃彘之勇者有賈盜之勇者(㺃彘勇於求食/賈盜勇於求財)¶
(賈音/古)有小人之勇者有士君子之勇者(小人勇/於暴士)¶
(君子勇於義言/人有此數勇也)爭飲食無廉恥不知是非不辟¶
死傷不畏衆彊恈恈然惟利飲食之見是¶
狗彘之勇者也(辟讀爲避恈恈愛欲之貌方/言云牟愛也宋魯之間曰牟)爲事利¶
(爲事及利也/爲于僞反)爭貨財無辭讓果敢而振猛貪而¶
戾恈恈然唯利之見是賈盜之勇也(振動也/戾乖背)¶
<pb:KR3a0002_SBCK_002-13b>¶
(也春秋公羊傳曰葵丘之㑹&KR0074;公/振而矜之何休云亢陽之貌也)輕死而暴是小人之¶
勇也義之所在不傾於權不顧其利舉國而¶
與之不爲攺視重死持義而不橈是士君¶
子之勇也(雖重愛其死而執節持義不橈曲以/苟生也儒行曰愛其死以有待也)¶
儵䱁者浮陽之魚也(儵䱁魚名浮陽謂此魚好浮於/水上就陽也今字書無䱁字蓋)¶
(當爲鮁說文云即鱣鮪鮁鮁字蓋儵魚一名儵鮁莊子與惠子遊於/濠梁之上儵魚出遊是亦浮陽之義或曰浮陽渤海縣名也儵音稠)¶
(鮁布/末反)胠於沙而思水則無逮矣(胠與袪同揚子雲方/言云袪去也齊趙之)¶
(緫語去於沙謂失水去在沙上也/莊子有胠篋篇亦取去之義也)挂於患而欲謹則無¶
<pb:KR3a0002_SBCK_002-14a>¶
益矣(人亦猶/魚也)自知者不怨人知命者不怨天¶
怨人者窮(徒怨憤於人不自修/者則窮迫無所出)怨天者無志(有志/之人)¶
(但自修身遇與不遇/皆歸於命故不怨天)失之已反之人豈不迂乎哉¶
(迂失也反/責人也)榮辱之大分安危利害之常體先義¶
而後利者榮先利而後義者辱榮者常通¶
辱者常窮通者常制人窮者常制於人(受制/於人)¶
是榮辱之大分也(其中雖未必皆然/然其大分如此矣)材愨者常¶
安利蕩悍者常危害(材愨謂材性愿愨也/蕩悍巳解於脩身篇)安利者¶
<pb:KR3a0002_SBCK_002-14b>¶
常樂易危害者常憂險(樂易歡樂平易也/詩所謂愷悌者也)樂易¶
者常夀長憂險者常夭折是安危利害之¶
常體也(亦大率/如此)¶
夫天生蒸民有所以取之(言天生衆民其君臣上/下職業皆有取之道非)¶
(其道所以/敗之也)志意致脩德行致厚智慮致明是天¶
子之所以取天下也(致極也言如此是乃天子/之所以取天下之道也)政令¶
法舉措時聽斷公(舉措時謂興力/役不奪農時也)上則能順天¶
子之命下則能保百姓是諸侯之所以取¶
<pb:KR3a0002_SBCK_002-15a>¶
國家也志行脩臨官治上則能順上下則¶
能保其職是士大夫之所以取田邑也循¶
法則度量刑辟圖籍(度尺丈量斗斛刑辟刑法之書/左氏傳曰先王議事以制不爲)¶
(刑辟圖謂模寫土地之形/籍謂書其戸口之數也)不知其義謹守其數慎不¶
敢損益也(若制/所然)父子相傳以持王公(世傳法則所/以保持王公)¶
(言王公賴之/所爲治者也)是故三代雖亡治法猶存是官¶
人百吏之所以取禄秩也孝弟愿愨軥録¶
疾力以敦比其事業而不敢怠傲是庻人¶
<pb:KR3a0002_SBCK_002-15b>¶
之所以取煖衣飽食長生久視以免於刑¶
戮也(軥與拘同拘録謂自檢束也疾力謂速力/而作也敦厚也比親也言不敢怠惰也)飾邪說文¶
姦言爲𠋣事(𠋣已解上𠋣/事怪異之事)陶誕突盜(陶當爲檮杌之/檮頑嚚之貌突)¶
(凌突不順也或曰陶/當爲逃隱匿其情也)愓悍憍暴(愓與/蕩同)以偷生反側於¶
亂世之閒是姦人之所以取危辱死刑也¶
其慮之不深其擇之不謹其定取舍楛僈¶
是其所以危也(小人所以危亡由於計慮之/失也楛惡也謂不堅固也)材性知¶
能君子小人一也好榮惡辱好利惡害是¶
<pb:KR3a0002_SBCK_002-16a>¶
君子小人之所同也若其所以求之之道¶
則異矣小人也者疾爲誕而欲人之信已¶
也疾爲詐而欲人之親已也禽獸之行而¶
欲人之善已也慮之難知也行之難安也¶
持之難立也(慮之難知謂人難測其姦詐行之難安/言易顛覆也持之難立謂難扶持之也)成¶
則必不得其所好必遇其所惡焉(雖使姦詐/得成亦必)¶
(有禍/無福)故君子者信矣而亦欲人之信已也忠¶
矣而亦欲人之親已也脩正治辨矣而亦¶
<pb:KR3a0002_SBCK_002-16b>¶
欲人之善已也慮之易知也行之易安也¶
持之易立也成則必得其所好必不遇其¶
所惡焉是故窮則不隱通則大明(不隱謂人/不能隱蔽)¶
身死而名彌白(白彰/明也)小人莫不延頸舉踵¶
而願曰知慮材性固有以賢人矣(願猶慕也/賢人謂賢)¶
(過於/人也)夫不知其與已無以異也則君子¶
汪錯之當而小人注錯之過也(注錯謂所注意/錯履也亦與措)¶
(置義/同也)故孰察小人之知能足以知其有餘可¶
<pb:KR3a0002_SBCK_002-17a>¶
以爲君子之所爲也譬之越人安越楚人¶
安楚君子安雅(雅正也正而有美德者謂之雅詩曰/弁彼鸒斯歸飛提提鸒斯雅烏也)是¶
非知能材性然也是注錯習俗之節異也¶
(習俗謂所習風/俗節限制之也)仁義德行常安之術也然而未¶
必不危也汙僈突盜常危之術也然而未¶
必不安也(僈當爲漫漫亦汙也水冒物謂之漫莊子云北/人無擇曰舜以其辱行汙漫我漫莫半反莊子又)¶
(曰澶漫爲樂崔云淫術也李/云縱逸也一曰漫欺誑之也)故君子道其常而小人¶
道其怪也(道語也怪謂非常/之事取以自比也)¶
<pb:KR3a0002_SBCK_002-17b>¶
凡人有所一同飢而欲食寒而欲煖勞而¶
欲息好利而惡害是人之所生而有也是¶
無待而然者也是禹桀之所同也目辨白¶
黒美惡而耳辨音聲淸濁口辨　鹹甘苦¶
鼻辨芬芳腥臊骨體膚理辨寒暑疾養(膚/理)¶
(肌膚之文理/養與癢同)是又人之所常生而有也是無待¶
而然者也是禹桀之所同也可以爲堯禹¶
可以爲桀跖可以爲工匠可以爲農賈在¶
<pb:KR3a0002_SBCK_002-18a>¶
勢注錯習俗之所積爾(在所/積習)是又人之所¶
生而有也是無待而然者也是禹桀之所¶
同也爲堯禹則常安榮爲桀跖則常危辱¶
爲堯禹則常愉佚爲工匠農賈則常煩勞¶
然而人力爲此而寡爲彼何也曰陋也(言人/不爲)¶
(彼堯禹而爲此桀跖/由於性之固陋也)堯禹者非生而具者也夫起¶
於變故成乎脩脩之爲待盡而後備者也¶
(變故患難事故也言堯禹起於憂患成於脩飾由於待盡物理然/後乃能備之孟子曰天將降大任於是人也必先苦其心志勞其)¶
<pb:KR3a0002_SBCK_002-18b>¶
(筋骨窮餓其體膚空乏其身行拂亂其所爲不能動心忍/性增益其所不爲也智生於憂患而死於安樂爲于僞反)人之¶
生固小人無師無法則唯利之見爾人之¶
生固小人又以遇亂世得亂俗是以小重¶
小也以亂得亂也君子非得勢以臨之則¶
無由得開内焉(開小人之心/而内善道也)今是人之口腹安¶
知禮義安知辭讓安知廉恥隅積(言口腹無/所知隅一)¶
(隅謂其分/也積積習)亦呥呥而噍鄉鄉而飽巳矣(呥呥噍/貌如鹽)¶
(反噍嚼也才笑反鄉/鄉趨飲食貌許亮反)人無師無法則其心正其口¶
<pb:KR3a0002_SBCK_002-19a>¶
腹也(人不學則心正/如口腹之欲也)今使人生而未甞睹芻豢稻¶
粱也唯菽藿糟糠之爲睹則以至足爲在¶
此也俄而粲然有秉芻豢而至者則瞲然¶
視之曰此何怪也(粲然精絜貌牛羊曰芻犬豕曰豢豢/圈也以榖食於圈中瞲然驚視貌與)¶
(眓狘同禮記曰故鳥不/狘許聿反眓或爲俄)彼臭之而無嗛於鼻(臭許又反嗛/當爲慊厭也)¶
(苦廉反或/下忝反)甞之而甘於口食之而安於體則莫¶
不弃此而取彼矣今以夫先王之道仁義¶
之統以相羣居以相持養以相藩飾以相¶
<pb:KR3a0002_SBCK_002-19b>¶
安固邪(持養保養也藩/飾藩蔽文飾也)以夫桀跖之道是其爲¶
相縣也幾直夫芻豢稻粱之縣糟糠爾哉¶
(言以先王之道與桀跖相縣豈止/糟糠比芻豢哉幾讀爲豈下同)然而人力爲此而寡¶
爲彼何也曰陋也陋也者天下之公患也¶
(公共有/此患也)人之大殃大害也故曰仁者好告示¶
人告之示之靡之儇之鈆之重之(靡順從也儇/疾也火縁反)¶
(靡之儇之猶言緩之急之也鈆/與&KR0403;同循也撫循之申重之也)則夫塞者俄且通也陋¶
者俄且僩也愚者俄且知也(僴與&KR0832;同猛也方言云/晉魏之間謂猛爲僴陋)¶
<pb:KR3a0002_SBCK_002-20a>¶
(者俄且僴言鄙陋之人俄且矜莊有儀也/詩云瑟兮僴兮鄭云僩寛大也下板反)是若不行則湯¶
武在上曷益桀紂在上曷損(若不行告示之道/則湯武何益於天)¶
(下桀紂何損於百姓所以貴/湯武賤桀紂以行與不行耳)湯武存則天下從而治¶
桀紂存則天下從而亂如是者豈非人之¶
情固可與如此可與如彼也哉¶
人之情食欲有芻豢衣欲有文繡行欲有¶
輿馬又欲夫餘財蓄積之富也(皆人之/所貴也)然而窮¶
年累世不知不足是人之情也(不知不足當爲/不知足剰不字)¶
<pb:KR3a0002_SBCK_002-20b>¶
(耳或曰不足/猶不得也)今人之生也方知畜雞狗豬彘又¶
畜牛羊然而食不敢有酒肉餘刀布有囷¶
窌(刀布皆錢也刀取其利布取其廣囷廪也圜/曰囷方曰廪窌窖也地藏曰窖窌匹貌反)然而衣¶
不敢有絲帛約者有筐篋之藏然而行不¶
敢有輿馬(約儉嗇也筐篋藏布帛者/也言又富於餘刀布也)是何也非不¶
欲也幾不長慮顧後而恐無以繼之故也¶
於是又節用禦欲(禦制也或/作禦止也)收斂畜藏以繼¶
之也是於巳長慮顧後幾不甚善矣哉(幾/亦)¶
<pb:KR3a0002_SBCK_002-21a>¶
(讀爲/豈)今夫偷生淺知之屬曽此而不知也(偷者/苟且)¶
(屈竭也/也)食太侈不顧其後俄則屈安窮矣(安語助)¶
(也猶言屈然窮/矣安已解上也)是其所以不免於凍餓操瓢囊¶
爲溝壑中瘠者也(乞食羸痩於溝壑者言不/知久逺生業故至於此也)況夫¶
先王之道仁義之統詩書禮樂之分乎(爲生/業尚)¶
(不能知況能知其逺/大者分制也扶問反)彼固天下之大慮也將爲天¶
下生民之屬長慮顧後而保萬世也其㳅¶
長矣其温厚矣其功盛姚逺矣(㳅古流字温猶/足也言先王之)¶
<pb:KR3a0002_SBCK_002-21b>¶
(道於生人其爲温足也亦厚矣姚/與遥同言功業之盛甚長逺也)非孰脩爲之君子莫¶
之能知也(孰甚也甚脩飾/作爲之君子也)故曰短綆不可以汲¶
深井之泉知不幾者不可與及聖人之言¶
(綆索也幾近也/謂不近於習也)夫詩書禮樂之分固非庸人之所¶
知也故曰一之而可再也(既知一則/務知二)有之而可¶
久也(不可中/道而廢)廣之而可通也(知禮樂廣慱/則於事可通)慮之而¶
可安也(思慮禮樂/則無危懼)反&KR0610;察之而俞可好也(&KR0610;與/&KR0403;同)¶
(循也既知禮樂之後却循察/之愈可好而不厭俞音愈)以治情則利(利益也禮記曰聖王/所以治人之七情脩)¶
<pb:KR3a0002_SBCK_002-22a>¶
(十義捨禮/何以治之)以爲名則榮以羣則和以獨則足(知詩/書禮)¶
(樂羣居則和同/獨處則自足也)樂意者其是邪(樂意莫/過於此)夫貴爲天子¶
富有天下是人情之所同欲也然則從人¶
之欲則勢不能容物不能贍也故先王案¶
爲之制禮義以分之(以禮義分/别上下也)使貴賤之等長¶
㓜之差知賢愚能不能之分皆使人載其¶
事而各得其宜(載行也/任之也)然後使愨禄多少厚¶
薄之稱(愨實也謂實其禄使/當其才稱尺證反)是夫羣居和一之¶
<pb:KR3a0002_SBCK_002-22b>¶
道也故仁人在上則農以力盡田賈以察¶
盡財百工以巧盡械器(盡謂精於事察謂明其盈/虚說文云有盛爲械無盛)¶
(爲/器)士大夫以上至於公侯莫不以其仁厚知¶
能盡官職夫是之謂至平(各當其分雖貴賤不/同然謂之至平也)¶
故或禄天下而不自以爲多(謂爲天子以/天下爲禄也)或監¶
門御旅抱關擊柝而不自以爲寡(監門主門也/御讀爲迓迓)¶
(旅逆旅也抱關門卒也擊柝擊木所以警/夜者皆知其分故雖賤而不以爲寡也)故曰斬而齊枉¶
而順不同而一夫是之謂人倫(舊有此語引以/喻貴賤雖不同)¶
<pb:KR3a0002_SBCK_002-23a>¶
(不以齊一然而要歸於治也斬而齊謂彊斬之使齊若漢書之一切者/枉而順雖枉曲不直然而歸於順也不同而一謂殊途同歸也夫如此)¶
(是人之/倫理也)詩曰受小共大共爲下國駿蒙此之謂¶
也(詩殷頌長發之篇共執也駿大也蒙讀爲厖厚也今詩作/駿庬言湯執大玉小玉大厚於下國言下皆賴其德也)¶
荀子卷第二¶
<pb:KR3a0002_SBCK_002-23b>¶
