# -*- mode: mandoku-view; -*-
#+TITLE: 荀子
#+DATE: 2015-09-11 03:47:10.527492
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0119-002荀子-卷第二.
<pb:KR3a0002_SBCK_002-1a>¶
荀子卷第二¶
　　　　　登仕郎守大理評事揚　倞　注¶
不苟篇第三¶
君子行不貴苟難說不貴苟察(察聦察/行如字)名不¶
貴苟傳唯其當之爲貴(也當丁浪反/當謂合禮義)故懷負¶
石而赴河是行之難爲者也而申徒狄能¶
之(人韓詩外傳曰申徒狄將自投於河崔嘉聞而止之不從/申徒狄恨道不行發憤而負石自沈於河莊子音義曰殷時)¶
然而君子不貴者非禮義之中也(止則止時行/禮義之中時)¶
<pb:KR3a0002_SBCK_002-1b>¶
(君子遭時則大行不遇則龍蛇何必沈身/則行不必枯槁赴淵也揚子雲非屈原曰)山淵平天地比¶
(地卑於天若以宇宙之髙則似天地皆卑天地皆卑則山與澤平/比謂齊等也莊子曰天與地卑山與澤平音義曰以平地比天則)¶
(無天髙地下之殊也在髙山則天亦髙在深泉則天亦下故曰天/矣或曰天無實形地之上空虚者盡皆天也是天地長親比相隨)¶
(皆相似是山澤平也/地比地去夫天逺近)齊秦襲(逺若以天地之大包之則曾無/襲合也齊在東秦在西相去甚)¶
(爲一國也/隔異亦可合)入乎耳出乎口(口也言山有耳口也凡呼於/未詳所明之意或曰即山出)¶
(乎耳出乎口或曰山能吐納雲霧是以有口/一山衆山皆應是山聞人聲而應之故曰入)鈎有須(齊秦襲/未詳自)¶
(也丁之曲者爲鈎須與尾皆毛類是同也荘子音義云夫萬物無/入乎耳出乎口鈎有須皆淺學所未見或曰鈎有須即丁子有尾)¶
(曲波爲尾今丁子二字雖左行曲波亦是尾也/定形形無定稱在上爲首在下爲尾世人謂右行)卵有毛¶
<pb:KR3a0002_SBCK_002-2a>¶
(也毛氣成毛羽氣成羽雖胎卵未生而毛羽之性已箸矣故曰卵/司馬彪曰胎卵之生必有毛羽鷄伏鵠卵卵不爲鷄則生類於鵠)¶
(毛/有)是說之難持者也而惠施鄧析能之(曲說故/皆異端)¶
(劉向云鄧析好刑名操兩可之說設無窮之辭數難子產爲政子/曰難持惠施梁相與莊子同時其書五車其道舛駁鄧析鄭大夫)¶
(而用其竹刑而云子產戮之恐誤也/產執而戮之按左氏傳鄭駟歂殺鄧析)然而君子不貴¶
者非禮義之中也盜跖吟口名聲若日月¶
與禹舜俱傳而不息然而君子不貴者非¶
禮義之中也(也說苑作盜跖匈貪/吟口吟咏長在人口)故曰君子行不¶
貴苟難說不貴苟察名不貴苟得唯其當¶
<pb:KR3a0002_SBCK_002-2b>¶
之爲貴詩曰物其有矣唯其時矣此之謂¶
也(須得其時以喻當之爲貴也/詩小雅魚麗之篇言雖有物亦)¶
君子易知而難狎(不比黨故難狎/坦蕩蕩故易知)易懼而難脅¶
(不可奪也/小心而志)畏患而不避義死欲利而不爲所非¶
(則捨之/心以爲非)交親而不比(比謂暱狎/親謂仁恩)言辯而不辭(足/辯)¶
(至於騁辭/以明一不)蕩蕩乎其有以殊於世也(有異/與俗人)¶
君子能亦好不能亦好小人能亦醜不能¶
亦醜君子能則寛容易直以開道人(導同/道與)不¶
<pb:KR3a0002_SBCK_002-3a>¶
能則恭敬繜絀以畏事人(同謂自撙節貶損/繜與撙同絀與黜)小人¶
能則倨傲僻違以驕溢人(滿/溢)不能則妬嫉怨¶
誹以傾覆人故曰君子能則人榮學焉不¶
能則人樂告之小人能則人賤學焉不能¶
則人羞告之是君子小人之分也(如字/分異也)¶
君子寛而不僈(怠惰也/僈與慢同)廉而不劌(文云劌利/廉稜也說)¶
(不至於刃傷也/傷也但有廉隅)辯而不爭察而不激(不激切也/但明察而)寡¶
立而不勝堅彊而不暴(雖堅強而不兇暴/雖寡立人不能勝)柔從¶
<pb:KR3a0002_SBCK_002-3b>¶
而不流恭敬謹慎而容(孤介也/不至於)夫是之謂至¶
文(備/言德)詩曰温温恭人惟德之基此之謂也¶
(温温寛柔貌/詩大雅抑之篇)¶
君子崇人之德揚人之美非謟䛕也正義¶
直指舉人之過惡非毁疵也(曰讀爲訾/疵病也或)言已之¶
光美擬於禹舜參於天地非夸誕也與時¶
屈伸柔從若蒲葦非懾怯也(席可卷者也/蒲葦所以爲)剛彊¶
猛毅靡所不信非驕暴也(同古字通用/信讀爲伸下)以義變¶
<pb:KR3a0002_SBCK_002-4a>¶
應知當曲直故也(所知當於曲直也/以義隨變而應其)詩曰左之左¶
之君子宜之右之右之君子有之此言君子¶
能以義屈信變應故也(以能應變故左右無不/詩小雅裳裳者華之篇)¶
(也/得宜)君子小人之反也(相反/與小人)君子大心則天¶
而道小心則畏義而節(於天而順道/天而道謂合)知則明¶
通而類(統類/類謂知)愚則端愨而法(法謂守法度也/愚謂無機智也)見¶
由則恭而止(曰止禮也言恭而有禮也/由用也止謂不放縱也或)見閉則敬¶
而齊(齊謂自齊整而不怨也/謂閉塞道不行也敬而)喜則和而理憂則靜¶
<pb:KR3a0002_SBCK_002-4b>¶
而理(其理/皆當)通則文而明(彰明也/有文而)窮則約而詳¶
(明其道也/隱約而詳)小人則不然大心則慢而暴小心則¶
流淫而傾(事人也/以邪謟)知則攫盜而漸(利不知止也/漸進也謂貪)愚¶
則毒賊而亂(無畏忌也/毒害也愚而)見由則兊而倨(言喜於/兊恱也)¶
(倨傲也/徼幸而)見閇則怨而險(險賊也/怨上而)喜則輕而翾(輕佻/輕謂)¶
(翾然許緣反或曰與懁同說文云懁急也/失據翾小飛也言小人之喜輕佻如小鳥之)憂則挫而懾通¶
則驕而偏(也/偏頗)窮則弃而儑(言云溼憂也字書無儑/弃自弃也儑當爲溼方)¶
(作弃而累也/字韓詩外傳)傳曰君子兩進小人兩廢此之謂也¶
<pb:KR3a0002_SBCK_002-5a>¶
君子治治非治亂也曷謂耶曰禮義之謂¶
治非禮義之謂亂也故君子者治禮義者¶
也非治非禮義者也然則國亂將弗治與¶
曰國亂而治之者非案亂而治之之謂也¶
去亂而被之以治(安案多爲語助與此不同也/案據也舊亂而治之也荀子)人汙¶
而脩之者(行將脩爲善/人有汙穢之)非案汙而脩之之謂也¶
去汙而易之以脩故去亂而非治亂也去¶
汙而非脩汙也治之爲名猶曰君子爲治¶
<pb:KR3a0002_SBCK_002-5b>¶
而不爲亂爲脩而不爲汙也(號如此/治之名)¶
君子挈其辯而同焉者合矣(謂不煩雜/絜脩整也)善其¶
言而類焉者應矣(里之外應之/出其言善千)故馬鳴而馬¶
應之非知也其勢然也(智/知音)故新浴者振¶
其衣新沐者彈其冠人之情也(外物之汙也猶/言㓗其身者懼)¶
(善人之汙者也/賢者必不受不)其誰能以已之潐潐受人之掝¶
掝者哉(當爲惑掝掝昏也楚詞曰安能以身之察察受物之昏/潐潐明察之貌潐盡謂窮盡明於事易曰窮理盡性掝)¶
(予誚反/昏者乎潐)¶
<pb:KR3a0002_SBCK_002-6a>¶
君子養心莫善於誠(心常安也/無姦詐則)致誠則無它¶
事矣(則外物不能害/致極也極其誠)唯仁之爲守唯義之爲行¶
(在仁義/致其誠)誠心守仁則形形則神神則能化矣¶
(尊之如神能化育之矣化謂遷善也/誠心守於仁愛則必形見於外則下)誠心行義則理理則¶
明明則能變矣(不敢欺故能變改其惡也/義行則事有條理明而易人)變化¶
代興謂之天德(化改其舊質謂之變言始於化終於變/既能變化則德同於天馴致於善謂之)¶
(化春生冬落則爲變也/也猶天道隂陽運行則爲)天不言而人推髙焉地不¶
言而人推厚焉四時不言而百姓期焉(知其/期謂)¶
<pb:KR3a0002_SBCK_002-6b>¶
(候/時)夫此有常以至其誠者也(有常如此者由極其誠/至極也天地四時所以)¶
(致/所)君子至德嘿然而喻未施而親不怒而威¶
(不言而人自喻其意也/君子有至德所以嘿然)夫此順命以愼其獨者也(以順/人所)¶
(不睹恐懼乎其所不聞至誠不欺故人亦不違之也/命如此者由慎其獨所致也慎其獨謂戒慎乎其所)善之爲¶
道者不誠則不獨(能慎其獨也/無至誠則不)不獨則不形(慎其/不能)¶
(能形見於外/獨故其徳亦不)不形則雖作於心見於色出於¶
言民猶若未從也雖從必疑(出令民猶如未從者/若如也無至誠故雖)¶
(亦必疑之也/雖彊使之從)天地爲大矣不誠則不能化萬物¶
<pb:KR3a0002_SBCK_002-7a>¶
聖人爲知矣不誠則不能化萬民父子爲¶
親矣不誠則䟽君上爲尊矣不誠則卑(謂/卑)¶
(下所尊/不爲在)夫誠者君子之所守也而政事之本¶
也唯所居以其類至(類自至謂天地誠則能化萬物聖/所居所止也唯其所止至誠則以)¶
(誠則親君上誠則尊也/人誠則能化萬民父子)操之則得之舍之則失之(持/操)¶
操而得之則輕(舉也詩曰德輶如毛/持至誠也而得之則易)輕則獨行(而不難/舉至誠)¶
(事自行矣/則慎獨之)獨行而不舍則濟矣(乎不巳/至誠在)濟而材盡¶
長遷而不反其初則化矣(不反其初謂中道不廢也/既濟則材性自盡長遷)¶
<pb:KR3a0002_SBCK_002-7b>¶
君子位尊而志恭心小而道大所聽視者¶
近而所聞見者逺是何邪是操術然也(以/謂)¶
(所持之術如此也/近知逺以今知古)故千人萬人之情一人之情是¶
也(相逺/人情不)天地始者今日是也百王之道後¶
王是也(王不殊行堯舜則是亦堯舜也/後王當今之王言後王之道與百)君子審¶
後王之道而論於百王之前若端拜而議¶
(以百王之前比之若服玄端拜揖而議言其從容不勞也時人多/端玄端朝服也端拜猶言端拱言君子審後王所宜施行之道而)¶
(爲治故荀卿明之/言後世澆醨難以)推禮義之統分是非之分(如字/上分)¶
<pb:KR3a0002_SBCK_002-8a>¶
(之使當其分/下扶問反分)緫天下之要治海内之衆若使一¶
人故操彌約而事彌大(其宗主也/約少也得)五寸之矩¶
盡天下之方也(之器也/矩正方)故君子不下室堂而¶
海内之情舉積此者則操術然也(也/舉皆)¶
有通士者有公士者有直士者有愨士者¶
有小人者上則能尊君下則能愛民物至¶
而應事起而辨若是則可謂通士矣(則能應/物有至)¶
(通者不滯之謂也/之事有疑則能辨之)不下比以闇上不上同以疾¶
<pb:KR3a0002_SBCK_002-8b>¶
下(也疾與嫉同/闇上掩上之明)分爭於中不以私害之若是¶
則可謂公士矣(私害之則可謂公正之士也/謂於事之中有分爭者不以)身之¶
所長上雖不知不以悖君(違悖也/不怨君而)身之所¶
短上雖不知不以取賞(不誣/受禄)長短不飾以¶
情自竭若是則可謂直士矣(短但任直道而竭/不矜其長不掩其)¶
(情也/盡其)庸言必信之庸行必慎之(常信行常慎/庸常也謂言)畏¶
法流俗而不敢以其所獨甚(之俗又不敢以其/法效也畏法流移)¶
(不敢獨爲君子也/所獨善而甚過人謂)若是則可謂愨士矣(不回/端愨)言¶
<pb:KR3a0002_SBCK_002-9a>¶
無常信行無常貞唯利所在無所不傾(之/利)¶
(意求之/所在皆傾)若是則可謂小人矣¶
公生明偏生闇端愨生通詐僞生塞(塞也/多窮)誠¶
信生神(中庸曰至誠如神/誠信至則通於神明)夸誕生惑(貪惑於物也/矜夸妄誕則)¶
此六生者君子慎之而禹桀所以分也(以/所)¶
(愚也/分賢)¶
欲惡取舍之權(事也/舉下)見其可欲也則必前¶
後慮其可惡也者見其可利也則必前後¶
<pb:KR3a0002_SBCK_002-9b>¶
慮其可害也者而兼權之孰計之(輕重者孰/權所以平)¶
(成孰也/甚也猶)然後定其欲惡取舍如是則常不大¶
陷矣凡人之患偏傷之也(其一隅/偏謂見)見其可欲¶
也則不慮其可惡也者見其可利也則不¶
顧其可害也者是以動則必陷爲則必辱¶
是偏傷之患也¶
人之所惡者吾亦惡之(必異於衆人矣/賢人欲惡之不)夫富貴¶
者則類傲之(是非皆傲之也/富貴之類不論)夫貧賤者則求柔¶
<pb:KR3a0002_SBCK_002-10a>¶
之(柔屈就之也/見貧賤者皆)是非仁人之情也是姦人將以¶
盜名於晻世者也險莫大焉(之名於昏闇之世/姦人盜富貴貧賤)¶
(暗同/晻與)故曰盜名不如盜貨田仲史鰌不如盜¶
也(號曰於陵仲子史鰌衛大夫字子魚賣直也/田仲齊人處於陵不食兄禄辭富貴爲人灌園)¶
榮辱篇第四¶
憍泄者人之殃也(慢也殃或爲䄃/泄與媟同嬻也)恭儉者偋五¶
兵也(窶也與此義不同偋防正反/偋當爲屏却也說文有偋字僻)雖有戈矛之剌¶
不如恭儉之利也(人深/言入)故與人善言煖於布¶
<pb:KR3a0002_SBCK_002-10b>¶
帛傷人之言深於矛㦸故薄薄之地不得¶
履之非地不安也危足無所履者也凡在¶
言也(以廣大之地側足無所容者皆由以言害身也/薄薄謂旁薄廣大之貌危足側足也凡皆也所)巨涂¶
則讓小涂則殆雖欲不謹若云不使(凡行前/殆近也)¶
(單行則後之若能用意如此雖欲爲不謹敬若有制物而不使之者/逺而後近故近者亦後之義謂行於道涂大道並行則讓之小道可)¶
(爭險易之利/儒行曰道涂不)¶
快快而亡者怒也(由於忿怒也/肆其快意而亡)察察而殘者¶
忮也(由於有忮害之心也/至明察而見傷殘者)博之而窮者訾也(辯博/言詞)¶
<pb:KR3a0002_SBCK_002-11a>¶
(於好毁訾也/而見窮蹙者由)淸之而俞濁者口也(濁者在口說之過/欲求其清而俞)¶
(矣但能口說斯俞濁也俞讀爲愈/謂言過其實也或曰絜其身則自淸)豢之而俞瘠者¶
交也(瘠也故上篇云勞倦而容貌不枯好交也/所交接非其道則必有患難雖食芻豢而更)辯而不¶
說者爭也(稱說或讀爲恱/不說不爲人所)直立而不見知者勝¶
也(勝謂好勝人也/直立謂已直人曲)廉而不見貴者劌也(刻巳太/劌傷也)¶
(故不見貴也/過不得中道)勇而不見憚者貪也(故雖勇而不見憚/貪利則委曲求人)¶
信而不見敬者好剸行也(行謂不度是/剸與專同專)¶
(如白公者也/非好復言)此小人之所務而君子之所不¶
<pb:KR3a0002_SBCK_002-11b>¶
爲也¶
鬪者忘其身者也忘其親者也忘其君者¶
也行其少頃之怒而喪終身之軀然且爲¶
之是忘其身也家室立殘親戚不免乎刑¶
戮然且爲之是忘其親也(戮及親戚尸子曰非人/蓋當時禁鬪殺人之法)¶
(以親戚徇一言而不顧之也/君之用兵也以爲民傷鬪則)君上之所惡也刑法之所¶
大禁也然且爲之是忘其君也憂忘其身¶
(曰當爲下忘其身誤爲夏又夏轉誤爲憂字耳/遭憂患刑戮而不能保其身是憂忘其身也或)内忘其親¶
<pb:KR3a0002_SBCK_002-12a>¶
上忘其君是刑法之所不舍也聖王之所¶
不畜也乳彘不觸虎乳㺃不逺遊不忘其¶
親也人也憂忘其身内忘其親上忘其君¶
則是人也而曽㺃彘之不若也凡鬪者必¶
自以爲是而以人爲非也已誠是也人誠¶
非也則是己君子而人小人也以君子與¶
小人相賊害也憂以忘其身内以忘其親¶
上以忘其君豈不過甚矣哉是人也所謂¶
<pb:KR3a0002_SBCK_002-12b>¶
以狐父之戈钃牛矢也(於賤也狐父地名史記伍被/時人舊有此語喻以貴而用)¶
(管子曰蚩尤爲雍狐之㦸狐父之戈豈近此耶钃刺也之欲反故良/曰吳王兵敗於狐父徐廣曰梁碭之間也蓋其地山名戈其說未聞)¶
(刺也或讀斸爲斫/劒謂之屬鏤亦取其)將以爲智邪則愚莫大焉將¶
以爲利邪則害莫大焉將以爲榮邪則辱¶
莫大焉將以爲安邪則危莫大焉人之有¶
鬪何哉我欲屬之狂惑疾病邪則不可聖¶
王又誅之(之欲反/屬託也)我欲屬之鳥䑕禽獸邪則¶
不可其形體又人而好惡多同(也其好惡多與賢/視其形體則又人)¶
<pb:KR3a0002_SBCK_002-13a>¶
(鬪爲異耳/人同但好)人之有鬪何哉我甚醜之(何爲鬪也/其禍如此)¶
有㺃彘之勇者有賈盜之勇者(賈盜勇於求財/㺃彘勇於求食)¶
(古/賈音)有小人之勇者有士君子之勇者(於暴士/小人勇)¶
(人有此數勇也/君子勇於義言)爭飲食無廉恥不知是非不辟¶
死傷不畏衆彊恈恈然惟利飲食之見是¶
狗彘之勇者也(言云牟愛也宋魯之間曰牟/辟讀爲避恈恈愛欲之貌方)爲事利¶
(爲于僞反/爲事及利也)爭貨財無辭讓果敢而振猛貪而¶
戾恈恈然唯利之見是賈盜之勇也(戾乖背/振動也)¶
<pb:KR3a0002_SBCK_002-13b>¶
(振而矜之何休云亢陽之貌也/也春秋公羊傳曰葵丘之㑹桓公)輕死而暴是小人之¶
勇也義之所在不傾於權不顧其利舉國而¶
與之不爲攺視重死持義而不橈是士君¶
子之勇也(苟生也儒行曰愛其死以有待也/雖重愛其死而執節持義不橈曲以)¶
儵䱁者浮陽之魚也(水上就陽也今字書無䱁字蓋/儵䱁魚名浮陽謂此魚好浮於)¶
(濠梁之上儵魚出遊是亦浮陽之義或曰浮陽渤海縣名也儵音稠/當爲鮁說文云即鱣鮪鮁鮁字蓋儵魚一名儵鮁莊子與惠子遊於)¶
(末反/鮁布)胠於沙而思水則無逮矣(言云袪去也齊趙之/胠與袪同揚子雲方)¶
(莊子有胠篋篇亦取去之義也/緫語去於沙謂失水去在沙上也)挂於患而欲謹則無¶
<pb:KR3a0002_SBCK_002-14a>¶
益矣(魚也/人亦猶)自知者不怨人知命者不怨天¶
怨人者窮(者則窮迫無所出/徒怨憤於人不自修)怨天者無志(之人/有志)¶
(皆歸於命故不怨天/但自修身遇與不遇)失之已反之人豈不迂乎哉¶
(責人也/迂失也反)榮辱之大分安危利害之常體先義¶
而後利者榮先利而後義者辱榮者常通¶
辱者常窮通者常制人窮者常制於人(於人/受制)¶
是榮辱之大分也(然其大分如此矣/其中雖未必皆然)材愨者常¶
安利蕩悍者常危害(蕩悍巳解於脩身篇/材愨謂材性愿愨也)安利者¶
<pb:KR3a0002_SBCK_002-14b>¶
常樂易危害者常憂險(詩所謂愷悌者也/樂易歡樂平易也)樂易¶
者常夀長憂險者常夭折是安危利害之¶
常體也(如此/亦大率)¶
夫天生蒸民有所以取之(下職業皆有取之道非/言天生衆民其君臣上)¶
(敗之也/其道所以)志意致脩德行致厚智慮致明是天¶
子之所以取天下也(之所以取天下之道也/致極也言如此是乃天子)政令¶
法舉措時聽斷公(役不奪農時也/舉措時謂興力)上則能順天¶
子之命下則能保百姓是諸侯之所以取¶
<pb:KR3a0002_SBCK_002-15a>¶
國家也志行脩臨官治上則能順上下則¶
能保其職是士大夫之所以取田邑也循¶
法則度量刑辟圖籍(左氏傳曰先王議事以制不爲/度尺丈量斗斛刑辟刑法之書)¶
(籍謂書其戸口之數也/刑辟圖謂模寫土地之形)不知其義謹守其數慎不¶
敢損益也(所然/若制)父子相傳以持王公(以保持王公/世傳法則所)¶
(所爲治者也/言王公賴之)是故三代雖亡治法猶存是官¶
人百吏之所以取禄秩也孝弟愿愨軥録¶
疾力以敦比其事業而不敢怠傲是庻人¶
<pb:KR3a0002_SBCK_002-15b>¶
之所以取煖衣飽食長生久視以免於刑¶
戮也(而作也敦厚也比親也言不敢怠惰也/軥與拘同拘録謂自檢束也疾力謂速力)飾邪說文¶
姦言爲倚事(事怪異之事/倚已解上倚)陶誕突盜(檮頑嚚之貌突/陶當爲檮杌之)¶
(當爲逃隱匿其情也/凌突不順也或曰陶)愓悍憍暴(蕩同/愓與)以偷生反側於¶
亂世之閒是姦人之所以取危辱死刑也¶
其慮之不深其擇之不謹其定取舍楛僈¶
是其所以危也(失也楛惡也謂不堅固也/小人所以危亡由於計慮之)材性知¶
能君子小人一也好榮惡辱好利惡害是¶
<pb:KR3a0002_SBCK_002-16a>¶
君子小人之所同也若其所以求之之道¶
則異矣小人也者疾爲誕而欲人之信已¶
也疾爲詐而欲人之親已也禽獸之行而¶
欲人之善已也慮之難知也行之難安也¶
持之難立也(言易顛覆也持之難立謂難扶持之也/慮之難知謂人難測其姦詐行之難安)成¶
則必不得其所好必遇其所惡焉(得成亦必/雖使姦詐)¶
(無福/有禍)故君子者信矣而亦欲人之信已也忠¶
矣而亦欲人之親已也脩正治辨矣而亦¶
<pb:KR3a0002_SBCK_002-16b>¶
欲人之善已也慮之易知也行之易安也¶
持之易立也成則必得其所好必不遇其¶
所惡焉是故窮則不隱通則大明(不能隱蔽/不隱謂人)¶
身死而名彌白(明也/白彰)小人莫不延頸舉踵¶
而願曰知慮材性固有以賢人矣(賢人謂賢/願猶慕也)¶
(人也/過於)夫不知其與已無以異也則君子¶
汪錯之當而小人注錯之過也(錯履也亦與措/注錯謂所注意)¶
(同也/置義)故孰察小人之知能足以知其有餘可¶
<pb:KR3a0002_SBCK_002-17a>¶
以爲君子之所爲也譬之越人安越楚人¶
安楚君子安雅(弁彼鸒斯歸飛提提鸒斯雅烏也/雅正也正而有美德者謂之雅詩曰)是¶
非知能材性然也是注錯習俗之節異也¶
(俗節限制之也/習俗謂所習風)仁義德行常安之術也然而未¶
必不危也汙僈突盜常危之術也然而未¶
必不安也(人無擇曰舜以其辱行汙漫我漫莫半反莊子又/僈當爲漫漫亦汙也水冒物謂之漫莊子云北)¶
(云縱逸也一曰漫欺誑之也/曰澶漫爲樂崔云淫術也李)故君子道其常而小人¶
道其怪也(之事取以自比也/道語也怪謂非常)¶
<pb:KR3a0002_SBCK_002-17b>¶
凡人有所一同飢而欲食寒而欲煖勞而¶
欲息好利而惡害是人之所生而有也是¶
無待而然者也是禹桀之所同也目辨白¶
黒美惡而耳辨音聲淸濁口辨　鹹甘苦¶
鼻辨芬芳腥臊骨體膚理辨寒暑疾養(理/膚)¶
(養與癢同/肌膚之文理)是又人之所常生而有也是無待¶
而然者也是禹桀之所同也可以爲堯禹¶
可以爲桀跖可以爲工匠可以爲農賈在¶
<pb:KR3a0002_SBCK_002-18a>¶
勢注錯習俗之所積爾(積習/在所)是又人之所¶
生而有也是無待而然者也是禹桀之所¶
同也爲堯禹則常安榮爲桀跖則常危辱¶
爲堯禹則常愉佚爲工匠農賈則常煩勞¶
然而人力爲此而寡爲彼何也曰陋也(不爲/言人)¶
(由於性之固陋也/彼堯禹而爲此桀跖)堯禹者非生而具者也夫起¶
於變故成乎脩脩之爲待盡而後備者也¶
(後乃能備之孟子曰天將降大任於是人也必先苦其心志勞其/變故患難事故也言堯禹起於憂患成於脩飾由於待盡物理然)¶
<pb:KR3a0002_SBCK_002-18b>¶
(性增益其所不爲也智生於憂患而死於安樂爲于僞反/筋骨窮餓其體膚空乏其身行拂亂其所爲不能動心忍)人之¶
生固小人無師無法則唯利之見爾人之¶
生固小人又以遇亂世得亂俗是以小重¶
小也以亂得亂也君子非得勢以臨之則¶
無由得開内焉(而内善道也/開小人之心)今是人之口腹安¶
知禮義安知辭讓安知廉恥隅積(所知隅一/言口腹無)¶
(也積積習/隅謂其分)亦呥呥而噍鄉鄉而飽巳矣(貌如鹽/呥呥噍)¶
(鄉趨飲食貌許亮反/反噍嚼也才笑反鄉)人無師無法則其心正其口¶
<pb:KR3a0002_SBCK_002-19a>¶
腹也(如口腹之欲也/人不學則心正)今使人生而未甞睹芻豢稻¶
粱也唯菽藿糟糠之爲睹則以至足爲在¶
此也俄而粲然有秉芻豢而至者則瞲然¶
視之曰此何怪也(圈也以榖食於圈中瞲然驚視貌與/粲然精絜貌牛羊曰芻犬豕曰豢豢)¶
(狘許聿反眓或爲俄/眓狘同禮記曰故鳥不)彼臭之而無嗛於鼻(當爲慊厭也/臭許又反嗛)¶
(下忝反/苦廉反或)甞之而甘於口食之而安於體則莫¶
不弃此而取彼矣今以夫先王之道仁義¶
之統以相羣居以相持養以相藩飾以相¶
<pb:KR3a0002_SBCK_002-19b>¶
安固邪(飾藩蔽文飾也/持養保養也藩)以夫桀跖之道是其爲¶
相縣也幾直夫芻豢稻粱之縣糟糠爾哉¶
(糟糠比芻豢哉幾讀爲豈下同/言以先王之道與桀跖相縣豈止)然而人力爲此而寡¶
爲彼何也曰陋也陋也者天下之公患也¶
(此患也/公共有)人之大殃大害也故曰仁者好告示¶
人告之示之靡之儇之鈆之重之(疾也火縁反/靡順從也儇)¶
(與沿同循也撫循之申重之也/靡之儇之猶言緩之急之也鈆)則夫塞者俄且通也陋¶
者俄且僩也愚者俄且知也(晉魏之間謂猛爲僴陋/僴與&KR0832;同猛也方言云)¶
<pb:KR3a0002_SBCK_002-20a>¶
(詩云瑟兮僴兮鄭云僩寛大也下板反/者俄且僴言鄙陋之人俄且矜莊有儀也)是若不行則湯¶
武在上曷益桀紂在上曷損(則湯武何益於天/若不行告示之道)¶
(湯武賤桀紂以行與不行耳/下桀紂何損於百姓所以貴)湯武存則天下從而治¶
桀紂存則天下從而亂如是者豈非人之¶
情固可與如此可與如彼也哉¶
人之情食欲有芻豢衣欲有文繡行欲有¶
輿馬又欲夫餘財蓄積之富也(所貴也/皆人之)然而窮¶
年累世不知不足是人之情也(不知足剰不字/不知不足當爲)¶
<pb:KR3a0002_SBCK_002-20b>¶
(猶不得也/耳或曰不足)今人之生也方知畜雞狗豬彘又¶
畜牛羊然而食不敢有酒肉餘刀布有囷¶
窌(曰囷方曰廪窌窖也地藏曰窖窌匹貌反/刀布皆錢也刀取其利布取其廣囷廪也圜)然而衣¶
不敢有絲帛約者有筐篋之藏然而行不¶
敢有輿馬(也言又富於餘刀布也/約儉嗇也筐篋藏布帛者)是何也非不¶
欲也幾不長慮顧後而恐無以繼之故也¶
於是又節用禦欲(作禦止也/禦制也或)收斂畜藏以繼¶
之也是於巳長慮顧後幾不甚善矣哉(亦/幾)¶
<pb:KR3a0002_SBCK_002-21a>¶
(豈/讀爲)今夫偷生淺知之屬曽此而不知也(苟且/偷者)¶
(也)食太侈不顧其後俄則屈安窮矣(安語助/屈竭也)¶
(矣安已解上也/也猶言屈然窮)是其所以不免於凍餓操瓢囊¶
爲溝壑中瘠者也(知久逺生業故至於此也/乞食羸痩於溝壑者言不)況夫¶
先王之道仁義之統詩書禮樂之分乎(業尚/爲生)¶
(大者分制也扶問反/不能知況能知其逺)彼固天下之大慮也將爲天¶
下生民之屬長慮顧後而保萬世也其㳅¶
長矣其温厚矣其功盛姚逺矣(足也言先王之/㳅古流字温猶)¶
<pb:KR3a0002_SBCK_002-21b>¶
(與遥同言功業之盛甚長逺也/道於生人其爲温足也亦厚矣姚)非孰脩爲之君子莫¶
之能知也(作爲之君子也/孰甚也甚脩飾)故曰短綆不可以汲¶
深井之泉知不幾者不可與及聖人之言¶
(謂不近於習也/綆索也幾近也)夫詩書禮樂之分固非庸人之所¶
知也故曰一之而可再也(務知二/既知一則)有之而可¶
久也(道而廢/不可中)廣之而可通也(則於事可通/知禮樂廣慱)慮之而¶
可安也(則無危懼/思慮禮樂)反鉛察之而俞可好也(沿同/鉛與)¶
(之愈可好而不厭俞音愈/循也既知禮樂之後却循察)以治情則利(所以治人之七情脩/利益也禮記曰聖王)¶
<pb:KR3a0002_SBCK_002-22a>¶
(何以治之/十義捨禮)以爲名則榮以羣則和以獨則足(書禮/知詩)¶
(獨處則自足也/樂羣居則和同)樂意者其是邪(過於此/樂意莫)夫貴爲天子¶
富有天下是人情之所同欲也然則從人¶
之欲則勢不能容物不能贍也故先王案¶
爲之制禮義以分之(别上下也/以禮義分)使貴賤之等長¶
㓜之差知賢愚能不能之分皆使人載其¶
事而各得其宜(任之也/載行也)然後使愨禄多少厚¶
薄之稱(當其才稱尺證反/愨實也謂實其禄使)是夫羣居和一之¶
<pb:KR3a0002_SBCK_002-22b>¶
道也故仁人在上則農以力盡田賈以察¶
盡財百工以巧盡械器(虚說文云有盛爲械無盛/盡謂精於事察謂明其盈)¶
(器/爲)士大夫以上至於公侯莫不以其仁厚知¶
能盡官職夫是之謂至平(同然謂之至平也/各當其分雖貴賤不)¶
故或禄天下而不自以爲多(天下爲禄也/謂爲天子以)或監¶
門御旅抱關擊柝而不自以爲寡(御讀爲迓迓/監門主門也)¶
(夜者皆知其分故雖賤而不以爲寡也/旅逆旅也抱關門卒也擊柝擊木所以警)故曰斬而齊枉¶
而順不同而一夫是之謂人倫(喻貴賤雖不同/舊有此語引以)¶
<pb:KR3a0002_SBCK_002-23a>¶
(枉而順雖枉曲不直然而歸於順也不同而一謂殊途同歸也夫如此/不以齊一然而要歸於治也斬而齊謂彊斬之使齊若漢書之一切者)¶
(倫理也/是人之)詩曰受小共大共爲下國駿蒙此之謂¶
也(駿庬言湯執大玉小玉大厚於下國言下皆賴其德也/詩殷頌長發之篇共執也駿大也蒙讀爲厖厚也今詩作)¶
荀子卷第二¶
<pb:KR3a0002_SBCK_002-23b>¶
