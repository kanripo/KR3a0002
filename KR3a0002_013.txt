# -*- mode: mandoku-view; -*-
#+TITLE: 荀子
#+DATE: 2015-09-11 03:47:11.023181
#+PROPERTY: ID KR3a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB03n0119-013荀子-卷第十三.
<pb:KR3a0002_SBCK_013-1a>¶
荀子卷第十三¶
　　　　　登仕郎守大理評事揚　倞　注¶
禮論篇第十九(在論議之中於文爲比/舊目録第二十三今升)¶
禮起於何也曰人生而有欲欲而不得則¶
不能無求求而無度量分界則不能不爭¶
(問反/分扶)爭則亂亂則窮(無所出/窮謂計)先王惡其亂也故¶
制禮義以分之以養人之欲給人之求(然後/有分)¶
(求可給/欲可養)使欲必不窮乎物物必不屈於欲兩¶
<pb:KR3a0002_SBCK_013-1b>¶
者相持而長是禮之所以起也(之立中道故爲/屈竭也先王爲)¶
(持故能長久是禮所起之本意也/不盡於物物不竭於欲欲與物相扶)故禮者養也芻¶
豢稻粱五味調香所以養口也椒蘭芬芳¶
所以養鼻也彫琢刻鏤黼黻文章所以養¶
目也鍾鼓管磬琴瑟竽笙所以養耳也䟽¶
房檖䫉越席牀第几筵所以養體也(䟽房通/䟽通也)¶
(宮室尊嚴之名或曰貌讀爲邈言屋宇深䆳𬗟邈也第牀棧/明之房也䫉古貌字檖䫉未詳或曰檖讀爲䆳貌廟也廟者)¶
(所重司馬貞曰疏䆫也/也越席剪蒲席也古人)故禮者養也君子既得其¶
<pb:KR3a0002_SBCK_013-2a>¶
養又好其别曷謂别曰貴賤有等長㓜有¶
差貧富輕重皆有稱者也(宜尺證反/稱謂各當其)故天¶
子大路越席所以養體也側載睪芷所以¶
養鼻也前有錯衡所以養目也和鸞之聲¶
歩中武象趨中韶護所以養耳也(正論篇/並解在)龍¶
旗九斿所以養信也(龍於縿練斿九旗正幅爲絲/龍旗畫龍於旗爾雅曰素升)¶
(見而信之識至尊也養猶奉也/斿所以屬之者也信謂使萬人)寢兕(於甲胄也/謂武士寢處)持¶
虎(暢鏤膺劉氏云畫虎於旍竿及楯等也/謂以虎皮爲弓衣武士執持者也詩曰虎)蛟韅(腋之/韅馬)¶
<pb:KR3a0002_SBCK_013-2b>¶
(曰以鮫魚皮爲之/革蓋象蛟形徐廣)絲末(鄭云覆苓也絲簚蓋織絲爲之/末與簚同禮記曰君羔簚虎犆)¶
(狄反/簚亡)彌龍所以養威也(謂金飾衡軛之末爲龍首/彌如字又讀爲弭弭末也)¶
(爲輿倚較交虎伏軾龍首銜軛/也徐廣曰乗輿車以金薄繆龍)故大路之馬必倍¶
至敎順然後乗之所以養安也(精至也或以/倍至謂倍加)¶
(識車也至極敎順然後乗之備驚奔也/必倍爲句倍謂反之車在馬前令馬孰)孰知夫出死要¶
節之所以養生也(自要約以節義謂立節也使孰便/孰甚也出死出身死冦難也要節)¶
(生也若不能然則亂而不保其生也要一遙反/甚知其出死要節盡忠於君是乃所以受禄養)孰知夫¶
出費用之所以養財也(屬是乃所以求奉養其財/費用財以成禮謂問遺之)¶
<pb:KR3a0002_SBCK_013-3a>¶
(奪也/不相侵)孰知夫恭敬辭讓之所以養安也(恭/無)¶
(而不安也/敬辭讓則亂)孰知夫禮義文理之所以養情也¶
(情性不知所歸也/無禮義文理則縱)故人苟生之爲見若者必死¶
(出死要節若此者必死也/言苟唯以生爲所見不能)苟利之爲見若者必害¶
(以成禮若此者必遇害也/苟唯以利爲所見不能用財)苟怠惰偷懦之爲安¶
居若者必危(不能恭敬辭讓若此者必危也/懦讀爲儒言苟以怠惰爲安居)苟情¶
說之爲樂若者必滅(不知禮義文理恣其所欲若/說讀爲恱言苟以情恱爲樂)¶
(滅亡也/此者必)故人一之於禮義則兩得之矣一之¶
<pb:KR3a0002_SBCK_013-3b>¶
於情性則兩喪之矣(兩得專一於情性則禮義/專一於禮義則禮義情性)¶
(喪也/情性兩)故儒者將使人兩得之者也墨者將¶
使人兩喪之者也是儒墨之分也¶
禮有三本天地者生之本也先祖者類之¶
本也(種/類)君師者治之本也無天地惡生無¶
先祖惡出無君師惡治三者偏亡焉無安¶
人(闕一也/偏亡謂)故禮上事天下事地尊先祖而隆¶
君師是禮之三本也(其三本/所以奉)故王者天太祖¶
<pb:KR3a0002_SBCK_013-4a>¶
(祖若周之后稷/謂以配天也太)諸侯不敢壞(史記作不敢懷司馬貞/謂不祧其廟若魯周公)¶
(蓋誤耳/云思也)大夫士有常宗(百世不遷之大宗也别子若/繼别子之後爲族人所常宗)¶
(桓也/魯三)所以别貴始貴始得之本也(言德之本/得當爲徳)¶
(傳有此語/在貴始穀梁)郊止乎天子而社止於諸侯道¶
及士大夫(神也祭法大夫適士皆得祭門及行史記道作/道通也言社自諸侯通及士大夫也或曰道行)¶
(立社倞謂當是道誤爲蹈傳寫又誤以蹈爲㗖耳/蹈亦作㗖司馬貞曰㗖音含苞也言士大夫皆得苞)所以¶
别尊者事尊卑者事卑宜大者巨宜小者¶
小也故有天下者事十世(傳作天子七廟/十當爲七穀梁)有一¶
<pb:KR3a0002_SBCK_013-4b>¶
國者事五世有五乗之地者事三世(里爲成/古者十)¶
(大夫有菜地者得立三廟也/成出革車一乗五乗之地謂)有三乗之地者事二¶
世(士立二廟也/祭法所謂適)持手而食者不得立祭廟(其/持)¶
(工食力也/手而食謂農)所以別積厚積厚者流澤廣積¶
薄者流澤狹也(年震夷伯之廟夷伯魯大夫因此以/積與績同功業也穀梁傳僖公十五)¶
(二故德厚者流光德薄者流卑是以貴始徳之本也/見天子至于士皆有廟也天子七廟諸侯五大夫三士)大饗¶
尚玄尊俎生魚先大羹貴食飲之本也(饗/大)¶
(味者也本謂造飲食之初禮記曰郊血大饗腥也/祫祭先王也尚上也玄酒水也大羮肉汁無鹽梅之)饗尚¶
<pb:KR3a0002_SBCK_013-5a>¶
玄尊而用酒醴先黍稷而飯稻梁(同四時/饗與享)¶
(以酒醴先陳黍稷而後飯以稻梁也/享廟也用謂酌獻也以玄酒爲上而獻)祭齊大羮而¶
飽庶羞貴本而親用也(齒也謂尸舉大羮但至/祭月祭也齊讀爲嚌至)¶
(飽也用謂可用食也/齒而已矣至庶羞而致)貴本之謂文親用之謂¶
理(理謂合宜/文謂脩飾)兩者合而成文以歸大一夫是¶
之謂大隆(太太一謂太古時也禮記曰夫禮必本於太/貴本親用兩者相合然後備成文理大讀爲)¶
(禮司馬貞曰隆盛也得禮文理歸於太一是禮之盛也/一言雖備成文理然猶不忘本而歸於太一是謂大隆於)故¶
尊之尚玄酒也俎之尚生魚也豆之先大¶
<pb:KR3a0002_SBCK_013-5b>¶
羹也一也(時皆貴本之義故云一也/一謂一於古也此以象太古)利爵之不醮¶
也成事之俎不甞也三臭之不食也一也¶
(前也史記作不啐成事謂尸既飽禮成不甞其爼儀禮/醮盡也謂祭祀畢告利成利成之時其爵不卒奠子筵)¶
(氣謂食畢也許又反皆謂禮畢無文飾復歸於朴亦象/尸又三飯上佐食受尸牢肺正脊加于肵是臭謂歆其)¶
(以勸尸食至三飯而止每飯有侑一人故曰三侑既是/太古時也史記作三侑之不食司馬貞云禮祭必立侑)¶
(自食也/勸尸故不)昏之未發齊也太廟之未入尸也¶
始卒之未小斂也一也(太古時也史記作大昏/皆謂未有威儀節文象)¶
(曲禮云齊戒以告鬼神此三者皆禮之初始質而未備/之未廢齊也司馬貞曰廢齊謂㛰禮父親醮子而迎故)¶
<pb:KR3a0002_SBCK_013-6a>¶
(一也/故云)大路之素未集也郊之麻絻也喪服之¶
先散麻也一也(丹漆也禮記云大路素而越席又曰丹/大路殷祭天車王者所乗也未集不集)¶
(衮龍之屬也士喪禮始死主人散帶垂長三尺史記作大/路/漆彫幾之美素車之乗麻絻績麻爲冕所謂大裘而冕不用)¶
(謂車蓋素帷赤質者也/之素幬司馬貞曰幬音稠)三年之喪哭之不文也¶
淸廟之歌一倡而三歎也縣一鍾尚拊之¶
膈朱絃而通越也一也(衰之哭若往而不反淸廟之/不文謂無曲折也禮記曰斬)¶
(鍾比於編鍾爲簡略也尚拊之膈未詳或曰尚謂上古也拊樂器/歌謂工以樂歌淸廟之篇也一人倡三人歎言和之者寡也縣一)¶
(揚子雲長楊賦曰拮膈鳴球韋昭曰古文膈爲擊或曰膈當爲/名膈擊也即所謂戞擊鳴球搏拊琴瑟也尚古樂所以示質也)¶
<pb:KR3a0002_SBCK_013-6b>¶
(義書曰搏拊琴瑟孔安國曰拊以韋爲之實之以糠所以節樂也周/特大戴禮作搏拊一名相禮記曰治亂以相拊所以輔樂相亦輔之)¶
(而拊其格不取其聲示質也朱絃䟽越鄭玄云朱絃練朱絃也練/禮大祭祀登歌令奏擊拊司馬貞說拊鬲謂懸鍾格也不擊其鍾)¶
(越踈通之使聲遲也史記作洞越或曰隔讀爲戞也/則聲濁越瑟底孔也畫䟽之所以發越其聲故謂之)凡禮始乎¶
稅成乎文終乎恱校(禮始於脱略成於文飾終乎稅减/史記作始乎脱成乎文終乎稅言)¶
(大戴禮作終於隆盛也/禮記曰禮主其减校未詳)故至備情文俱盡(爲禮之至備/情文俱盡乃)¶
(之類文謂禮物威儀也/情謂禮意喪主哀祭主敬)其次情文代勝(文勝於情情/不能至備或)¶
(禮之次也/勝於文是亦)其下復情以歸大一也(情以歸質素是/雖無文飾但復)¶
(之水可薦於鬼神也/亦禮也若潢汙行潦)天地以合日月以明四時以序¶
<pb:KR3a0002_SBCK_013-7a>¶
星辰以行江河以流萬物以昌好惡以節¶
喜怒以當(之則天時人事皆亂也昌謂各遂其生也/言禮能上調天時下節人情若無禮以分别)¶
以爲下則順以爲上則明萬物變而不亂¶
貳之則喪也禮豈不至矣哉(順在上位則治萬/禮在下位則使人)¶
(一在禮喪亡也/變而不亂貳謂不)立隆以爲極而天下莫之能¶
損益也(使天下不復更能損益也/立隆盛之禮以極盡人情)本末相順(貞曰/司馬)¶
(復情以歸太一是本末相順也/禮之盛文理合以歸太一禮之殺)終始相應(始於脱略終/司馬貞曰禮)¶
(略是終始相應也/於稅亦殺也殺亦脫)至文以有別至察以有說(禮/言)¶
<pb:KR3a0002_SBCK_013-7b>¶
(司馬貞曰說音悅言禮之至察有以明鴻殺委曲之情文足/之至文以其有尊卑貴賤之別至察以其有是非分別之說)¶
(心也/以恱人)天下從之者治不從者亂從之者安¶
不從者危從之者存不從者亡小人不能¶
測也禮之理誠深矣堅白同異之察入焉¶
而溺其理誠大矣擅作典制辟陋之說入¶
焉而喪其理誠高矣暴慢恣睢輕俗以爲¶
髙之屬入焉而隊(白者溺以其大故能使擅作者喪/隊古墜字墮也以其深故能使堅)¶
(司馬貞曰恣睢毁訾也/以其高故能使暴慢者墜)故繩墨誠陳矣則不¶
<pb:KR3a0002_SBCK_013-8a>¶
可欺以曲直衡誠縣矣則不可欺以輕重¶
規矩誠設矣則不可欺以方圎君子審於¶
禮則不可欺以詐僞故繩者直之至衡者¶
平之至規矩者方圎之至禮者人道之極¶
也然而不法禮不足禮謂之無方之民法¶
禮足禮謂之有方之士(方猶道也/足謂無闕失)禮之中焉¶
能思索謂之能慮禮之中焉能勿易謂之¶
能固(中雖能思索勿易猶無益/勿易不變也若不在禮之)能慮能固加好者¶
<pb:KR3a0002_SBCK_013-8b>¶
焉斯聖人矣故天者髙之極也地者下之極也¶
無窮者廣之極也(北無窮/東西南)聖人者道之極也¶
故學者固學爲聖人也非特學爲無方之¶
民也禮者以財物爲用(爲行禮之用也/以貢獻問遺之類)以貴¶
賤爲文(貴賤文飾也/以車服旗章爲)以多少爲用(以別上下也/多少異制所)¶
以隆殺爲要(或厚或薄唯其所當爲貴也/隆豐厚殺減降也要當也禮)文理繁¶
情用省是禮之隆也(獻之禮賔主百拜情唯主敬文/文理謂威儀情用謂忠誠若享)¶
(之隆盛也/過於情是禮)文理省情用繁是禮之殺也(之尚/若尊)¶
<pb:KR3a0002_SBCK_013-9a>¶
(文雖減殺是亦禮也/玄酒本於質素情過於)文理情用相爲内外表裏¶
並行而雜是禮之中流也(行相雜是禮之中流中/或豐或殺情文代勝並)¶
(淸濁相混也/流言如水之)故君子上致其隆下盡其殺而中¶
處其中(厚小禮則盡其隆殺中用得其中皆不失禮也/君子知禮者致極也言君子於大禮則極其隆)¶
歩驟馳騁厲鶩不外是矣是君子之壇宇¶
宮廷也(出於隆殺之間壇宇宮廷已解於上/厲鶩疾鶩也史記作廣鶩言雖馳騁不)人有¶
是士君子也外是民也(氓無所知者/是猶此也民民)於是其¶
中焉方皇周挾曲得其次序是聖人也(皇/方)¶
<pb:KR3a0002_SBCK_013-9b>¶
(中徘徊周匝委曲皆得其次序而不亂是聖人也/讀爲仿偟猶俳徊也挾讀爲浹匝也言於是禮之)故厚者¶
禮之積也太者禮之廣也髙者禮之隆¶
也明者禮之盡也(也能弘大者由廣禮也崇髙/聖人所以能厚重者由積禮)¶
(子聖人有厚大之徳則爲之所歸積益弘廣也/者由隆禮也明察者由盡禮也司馬貞曰言君)詩曰禮¶
儀卒度笑語卒獲此之謂也(禮動皆合/引此明有)¶
(也/冝)¶
禮者謹於治生死者也(嚴/謹)生人之始也死人¶
之終也終始俱善人道畢矣故君子敬始¶
<pb:KR3a0002_SBCK_013-10a>¶
而愼終終始如一是君子之道禮義之文¶
也夫厚其生而薄其死是敬其有知而慢¶
其無知也是姦人之道而倍叛之心也君¶
子以倍叛之心接臧榖猶且羞之而況以¶
事其所隆親乎(相與牧羊音義云孺子曰穀或曰/臧已解在王霸篇莊子曰臧與穀)¶
(哺乳小兒也所隆親所厚之親也/榖讀爲鬭榖於菟之榖榖乳也謂)故死之爲道也¶
一而不可得再復也臣之所以致重其君子¶
之所以致重其親於是盡矣(臣子於極重之道不/以其一死不可再復)¶
<pb:KR3a0002_SBCK_013-10b>¶
(盡也/可不)故事生不忠厚不敬文謂之野(心篤厚/忠厚忠)¶
(野人不知禮者也/敬文恭敬有文飾野)送死不忠厚不敬文謂之¶
瘠(薄/瘠)君子賤野而羞瘠故天子棺槨十重¶
諸侯五重大夫三重士再重(重水兕革棺被之其/禮記云天子之棺四)¶
(椁以端長六尺又禮器曰天子七月而葬五重八翣鄭云五重/厚三寸杝棺一梓棺二四者皆周棺束縮二衡三衽毎束一栢)¶
(爲十重也諸侯已下與禮記多少不同未詳也/謂杭木與茵也今云十重蓋以棺槨與杭木合)然後皆有¶
衣衾多少厚薄之數皆有翣菨文章之等¶
以敬飾之(比者也衾謂君錦衾大夫縞衾士緇衾也/衣謂衣衾禮記所謂君陳衣于庭百稱之)¶
<pb:KR3a0002_SBCK_013-11a>¶
(棺之牆飾也翣以木爲衣以白布畫爲雲氣如今之攝/食謂遣車所苞遣奠也翣菨當爲蔞翣鄭康成云蔞翣)¶
(飾也柳之言聚也諸飾所聚柳以象宮室也劉熙釋名/也周禮縫人衣翣柳之材鄭云必先纏衣其木乃以張)¶
(黼荒火三列黻三列素錦褚加帷荒纁紐六齊五采五/云輿棺之車其蓋曰柳文章之等謂君龍帷三池振容)¶
(池君纁戴六纁披六大夫已下各有差也/具黼翣二黻翣二畫翣二皆戴圭魚躍拂)使生死終始¶
若一一足以爲人願是先王之道忠臣孝子¶
之極也(足忠孝之極在此也/生死如一則人願皆)天子之喪動四海屬¶
諸侯諸侯之喪動通國屬大夫大夫之喪¶
動一國屬修士修士之喪動一郷屬朋友¶
<pb:KR3a0002_SBCK_013-11b>¶
(之人也修士士之進修者謂上士也一郷謂一郷内之姻族也/屬謂付託之使主喪也通國謂/通好之國也一國謂同在朝)¶
(而葬同盟至大夫三月同位至士踰月外姻至/春秋傳曰天子七月而葬同軌畢至諸侯五月)庶人之喪¶
合族黨動州里刑餘罪人之喪不得合族¶
黨獨屬妻子棺椁三寸衣衾三領不得飾¶
棺不得晝行以昬殣凡縁而往埋之(刑之餘/刑餘遭)¶
(寸刑人之棺也喪大記士陳衣于序東三十稱今云三領/死也墨子曰桐棺三寸葛以爲緘趙簡子亦云然則厚三)¶
(昬殣如掩道路之死人惡之甚也凡常也縁因也言其妻/亦貶損之甚也殣道死人也詩曰行有死人尚或殣之今)¶
(絰杖也今猶謂無盛飾爲縁身也/子如常日其所服而埋之不更加)反無哭泣之節無¶
<pb:KR3a0002_SBCK_013-12a>¶
衰麻之服無親䟽月數之等各反其平各¶
復其始已葬埋若無喪者而止夫是之謂¶
至辱(至辱之道奉君父也/此蓋論墨子薄葬是以)禮者謹於吉凶不相¶
厭者也(掩也或曰不使相厭惡非也/厭掩也烏甲反謂不使相侵)紸纊聽息之時¶
則夫忠臣孝子亦知其閔已(屬纊也言此時知/紸讀爲注注纊即)¶
(絓絓古化反以爲黊字非也/其必至於憂閔也或曰紸當爲)然而殯歛之具未有¶
求也(相厭也/所謂不)垂涕恐懼然而幸生之心未巳持¶
生之事未輟也卒矣然後作具之(具之/作之)故雖¶
<pb:KR3a0002_SBCK_013-12b>¶
備家必踰日然後能殯三日而成服(足也/備豐)然¶
後告遠者出矣備物者作矣故殯久不過¶
七十日速不損五十日(三月者也損減也/此皆據士喪禮首尾)是¶
何也曰遠者可以至矣百求可以得矣百¶
事可以成矣其忠至矣其節大矣其文備¶
矣(凡附於身者必誠必信勿之有悔焉耳三月而葬凡附於棺/忠誠也節人子之節也文器用儀制也子思曰喪三日而殯)¶
(之有悔焉耳/者必誠必信勿)然後月朝卜日月夕卜宅然後¶
葬也(大夫之禮也士則筮宅士喪禮先筮宅後卜日此之月/月朝月初也月夕月末也先卜日知其期然後卜宅此)¶
<pb:KR3a0002_SBCK_013-13a>¶
(卜宅未詳也/朝卜日月夕)當是時也其義止誰得行之其義¶
行誰得止之(者抑情不肖者企及/聖人爲之節制使賢)故三月之葬殯¶
其䫉以生設飾死者也殆非直留死者以¶
安生也(器用飾死者三月乃能備也/䫉象也言其象以生之所設)是致隆思慕¶
之義也¶
卒禮之凡(常道/凡謂)變而飾(每加飾/謂殯歛)動而遠(游云飯/禮記子)¶
(客位祖於庭葬於墓所以即遠也/於牖下小歛於戸内大歛於阼殯於)久而平(如平常也/久則哀殺)故¶
死之爲道也不飾則惡惡則不哀尒則翫¶
<pb:KR3a0002_SBCK_013-13b>¶
(翫戲狎也/尒與邇同)翫則厭厭則忘忘則不敬一朝而¶
喪其嚴親而所以送葬之者不哀不敬則¶
嫌於禽獸矣君子恥之故變而飾所以滅¶
惡也動而遠所以遂敬也(懼敬不成也/遂成也邇則)久而平¶
所以優生也(有巳復生有節也/優養生者謂送死)禮者斷長續短¶
損有餘益不足達愛敬之文而滋成行義之美¶
者也(至於滅性不肖者用此成行義之美不至於禽獸也/皆謂使賢不肖得中也賢者則達愛敬之文而巳不)¶
故文飾麤惡聲樂哭泣恬愉憂戚是反也¶
<pb:KR3a0002_SBCK_013-14a>¶
(反也/是相)然而禮兼而用之時舉而代御(吉則吉時凶/御進用也時)¶
(也/則凶)故文飾聲樂恬愉所以持平奉吉也麤¶
衰哭泣憂戚所以持險奉凶也(謂不平之時/持扶助也險)故¶
其立文飾也不至於窕冶(冶妖美也/窕讀爲姚姚)其立麤¶
衰也不至於瘠棄(飾亦不使羸瘠自棄/立麤衰以爲居喪之)其立聲¶
樂恬愉也不至於流淫惰慢其立哭泣哀¶
戚也不至於隘懾傷生是禮之中流也(也懾/隘窮)¶
(流禮之中道也/猶戚也之怯反中)故情貌之變足以別吉凶明貴¶
<pb:KR3a0002_SBCK_013-14b>¶
賤親䟽之節期止矣(爲斯/期當)外是姦也雖難君¶
子賤之故量食而食之量要而帶之相高¶
以毁瘠是姦人之道也非禮義之文也非孝¶
子之情也將以有爲者也(眞情將有作爲以邀名/非禮義之節文孝子之)¶
(演門也/求利若)故說豫娩澤憂戚萃惡是吉凶憂愉¶
之情發於顔色者也(澤顔色潤澤也萃與顇同惡顔/說讀爲恱豫樂也娩媚也音晚)¶
(發見也/色惡也)歌謡謸笑哭泣諦號是吉凶憂愉之¶
情發於聲音者也(聲與此義不同諦讀爲啼管子/謸與傲同戲謔也說文云謸悲)¶
<pb:KR3a0002_SBCK_013-15a>¶
(字通用號胡刀反/曰豕人立而啼古)芻豢稻粱酒醴餰鬻魚肉菽¶
藿酒漿是吉凶憂愉之情發於食飲者也¶
(喪者之食/餰鬻菽藿)卑絻黼黻文織資麤衰絰菲繐菅¶
屨是吉凶憂愉之情發於衣服者也(禆冕同/卑絻與)¶
(以事尊卑服之諸侯以下皆服焉文織染絲織爲文章也資與/衣裨衣而服冕也裨之言卑也天子六服大裘爲上其餘爲卑)¶
(或當時喪者有服此也繐繐衰也鄭玄云繐衰小功之縷四升/齊同即齊衰也麤麤布也今麤布亦謂之資菲草衣蓋如蓑然)¶
(鄧繐布菅茅也春秋傳曰晏子杖菅屨也/半之衰也凡布細而踈者謂之繐今南陽有)䟽房檖¶
䫉越席牀第几筵屬茨倚廬席薪枕塊是¶
<pb:KR3a0002_SBCK_013-15b>¶
吉凶憂愉之情發於居處者也(屬茨令茨相/茨蓋屋草也)¶
(謂一邊著地如倚物者既葬柱楣塗廬也/連屬而已至踈漏也倚廬鄭云倚木爲廬)兩情者人¶
生固有端焉(情固自有端緒非出於禮也/兩情謂吉與凶憂與愉言此兩)若夫斷¶
之繼之博之淺之益之損之類之盡之盛¶
之美之使本末終始莫不順比純備足以¶
爲萬世則則是禮也(禮以節制進退然後終始/人雖自有憂愉之情必須)¶
(長比附㑹也毗至反/合冝類之謂觸類而)非順孰修爲之君子莫之¶
能知也(修治也爲作也/順從也孰精也)故曰性者本始材朴也僞¶
<pb:KR3a0002_SBCK_013-16a>¶
者文理隆盛也無性則僞之無所加無僞¶
則性不能自美(往/之)性僞合然後成聖人之¶
名一天下之功於是就也(合然後成聖人之名/一謂不分散言性僞)¶
(也)故曰天地合而萬物生隂陽接而變化¶
起性僞合而天下治天能生物不能辨物¶
也地能載人不能治人也宇中萬物生人¶
之屬待聖人然後分也詩曰懷柔百神及¶
河喬嶽此之謂也(之詩周頌時邁之篇/引此喻聖人能并治)卒禮者¶
<pb:KR3a0002_SBCK_013-16b>¶
以生者飾死者也大象其生以送其死也¶
故如死如生如存如亡終始一也(生亡異於存/不以死異於)¶
始卒沐浴鬠體飯唅象生執也(鄭云用組組/儀禮鬠用組)¶
(米實于右三實一貝左中亦如之凡實米唯盈鄭云于右/束髮也古文鬠皆爲括體謂爪揃之屬士喪禮主人左扱)¶
(象生執謂象生時所執持之事執或爲持/尸口之右唯盈取滿而已是飯唅之禮也)不沐則濡櫛¶
三律而止不浴則濡巾三式而止(今秦俗猶/律理髮也)¶
(無有不沐浴者此云蓋末世多不備禮也/以批髪爲栗濡濕也式與拭同士喪禮尸)充耳而設瑱¶
(云瑱充耳纊新綿也/士喪禮瑱用白纊鄭)飯以生稻唅以槁骨反生¶
<pb:KR3a0002_SBCK_013-17a>¶
術矣(前說象其生此已下說反於生之法/生稻禾也槁枯也槁骨貝也術法也)設褻衣襲¶
三稱縉紳而無鈎帶矣(縉紳謂扱笏於帶鈎鈎帶/縉與搢同扱也紳大帶也)¶
(之衣也士喪禮飯唅後乃襲三稱明衣不在筭設韐帶搢/帶之鈎所用弛張也今不復解脱故不設鈎也褻衣親身)¶
(鄭玄云褻衣非上服陳之將以斂/笏禮記曰季康子之母死陳褻衣)設掩面儇目鬠¶
而不冠笄矣(儇與還同繞也士喪禮幎目用緇/士喪禮掩用練帛廣終幅長五尺)¶
(笄謂但鬠髪而已不加冠及笄也士喪禮笄用桑又云鬠/方尺二寸䞓裏著/組繫幎讀如縈縈與還義同鬠而不)¶
(笄或後世略也/用組乃笄此云不)書其名置于其重則名不見而¶
柩獨明矣(則以緇長半幅䞓末長終幅廣三寸書銘/書其名於旌也士喪禮爲銘各以其物亡)¶
<pb:KR3a0002_SBCK_013-17b>¶
(粥盛以二鬲懸于重羃用葦席書其名置於重謂見所書置/于末曰某氏某之柩重以木爲之長三尺夏祝取飯之餘爲)¶
(重案銘皆有名此云無蓋後世禮變今猶然也/于重則名已無但知其柩也士喪禮祝取銘置于)薦器則¶
冠有鍪而母縱(縱韜髪者也士冠禮緇纚廣終幅長/薦器薦陳明器也鍪冠捲如兠鍪也)¶
(縱也鍪之言蒙也冒也所以冒首莫侯反或音冒/六尺謂明器之冠有如兠鍪加首之形而無韜髮之)甕廡¶
虚而不實(而不實蓋喪禮陳鬼器人器鬼器虛人器實也/旣夕禮甕三醯醢屑甒二醴酒皆有實此云虚)¶
(曽子曰既曰明器矣而又實之/禮記宋襄公葬其夫人醯醢百甕)有簟席而無牀第¶
(大斂小斂則皆有也/此言棺中不施牀第)木器不成斵陶器不成物¶
薄器不成内(物不可用也薄器竹葦之器不成内謂/木不成於雕斵不加功也瓦不成於器)¶
<pb:KR3a0002_SBCK_013-18a>¶
(味鄭云成善也竹不可善用謂邊無縢也味/當作沬靧也/有其外形内不可用也内或爲用禮記曰竹不成用瓦不成)竿¶
笙具而不和琴瑟張而不均(商之調也/鄭玄云無宫)輿藏¶
而馬反告不用也(埋之也馬謂駕軼軸之馬告示/輿謂軼軸也國君謂之輴藏謂)¶
(碑大夫葬用輴二綍二碑士葬用國車皆至葬時埋之/也言也士喪禮既啓遷于祖用軸禮記君葬用輴四綍二)¶
具生器以適墓象徙之道也(盤盂之屬徙遷改/生器用器也弓矢)¶
(以象人行不從常行之道更徙他道也/也徙道其生時之道器當在家今以適墓)略而不盡¶
䫉而不功趨輿而藏之金革轡靷而不入¶
明不用也(有形䫉不加功精好也趨輿而藏之謂以輿/略而不盡謂簡略而不盡備也䫉形也言但)¶
<pb:KR3a0002_SBCK_013-18b>¶
(鞅也說文云靷所以引軸者也杜元凱云靷在馬胷或/趨於墓而藏之趨者速也速藏之意也金謂和鸞革車)¶
(物爲䫉下䫉皆同義/曰䫉讀爲邈像也今畫)象徙道又明不用也(適墓/以器)¶
(亦所以明不用也/象其改易生時之器)是皆所以重哀也(皆所以重/有異生時)¶
(哀也/孝子之)故生器文而不功明器䫉而不用(器/生)¶
(之屬明器鬼器塗車芻靈木不成斵竹不成用瓦不成沫/生時所用之器旣夕禮曰用器弓矢耒耜兩敦兩杆槃匜)¶
(者有知無知故雜用生器與明器也/之屬禮記曰周人兼用之以言不知死)凡禮事生飾歡¶
也送死飾哀也祭祀飾敬也師旅飾威也是¶
百王之所同古今之所一也未有知其所由¶
<pb:KR3a0002_SBCK_013-19a>¶
來者也故壙壟其䫉象室屋也(也禮記曰適/壙墓中壟家)¶
(意以象生時也或音邈/墓不登壟䫉猶意也言其)棺椁其䫉象版蓋斯象¶
拂也(也爾雅釋器云輿革前謂之鞎後謂之茀郭云以韋/板謂車上障蔽者蓋車蓋也斯未詳象衍字拂即茀)¶
(後戸也/靶車軾及)無帾絲歶縷翣其䫉以象菲帷幬¶
尉也(衾是也帾與禇同禮記曰素錦禇又曰禇幕丹質鄭/無讀爲幠幠覆也所以覆尸者也士喪禮幠用衾夷)¶
(禮記曰畫翣二皆載緌鄭云以五采羽注於翣首也歶讀爲/云所以覆棺也絲歶未詳蓋亦喪車之飾也或曰絲讀爲緌)¶
(誤爲縷耳菲謂編草爲蔽蓋古人所用障蔽門户者今貧/魚謂以銅魚懸於池下禮記曰魚躍拂池縷讀爲柳蔞字)¶
(扉户扇也擣讀爲幬帳之幬尉讀爲罻罻網也帷帳如網/者猶然或曰菲當爲匪隱也謂隱奥之處也或曰菲讀爲)¶
<pb:KR3a0002_SBCK_013-19b>¶
(也)抗折其䫉以象槾茨番閼也(於乘車之西折/旣夕禮陳明器)¶
(抗禦也所以禦止土者槾扞也茨蓋屋也槾茨猶墍茨也槾莫/撗覆之抗木撗三縮土五無簀窆事畢加之壙上以承抗席)¶
(折所以承抗皆不使外物侵内有象於槾茨藩閼也/干反番讀爲藩籬/也閼謂門戸壅閼風塵者抗所以禦土)故¶
卒禮者無他焉明死生之義送以哀敬而¶
終周藏也故葬埋敬葬其形也(以爲葬埋之禮/葬也者藏也所)¶
(形體也/敬藏其)祭祀敬事其神也其銘誄繫世敬傳¶
其名也(狀以爲謚也繫世謂書其傳襲若今之譜諜也皆所/銘謂書其功於器物若孔悝之鼎銘者誄謂誄其行)¶
(於後世也/以敬傳其名)事生飾始也送死飾終也終始具¶
<pb:KR3a0002_SBCK_013-20a>¶
而孝子之事畢聖人之道備矣¶
刻死而附生謂之墨刻生而附死謂之惑¶
(之法惑謂惑亂過禮也/刻損減附増益也墨子)殺生而送死謂之賊(人與賊/殉葬殺)¶
(也/同)大象其生以送其死使死生終始莫不¶
稱宜而好善是禮義之法式也儒者是矣¶
三年之喪何也曰稱情而立文(之情輕重而制/鄭康成云稱人)¶
(也/其禮)因以飾羣別親䟽貴賤之節而不可益¶
損也故曰無適不易之術也(別也適往也無/羣別謂羣而有)¶
<pb:KR3a0002_SBCK_013-20b>¶
(易此術或曰適讀爲敵/往不易言所至皆不可)創巨者其日久痛甚者¶
其瘉遲三年之喪稱情而立文所以爲至¶
痛極也(能平故重喪必待三年乃除亦爲至痛之極不/創傷也楚良反日久瘉遲互言之也皆言久乃)¶
(而已/可朞月)齊衰苴杖居廬食粥席薪枕塊所¶
以爲至痛飾也(竹爲之杖鄭云飾情之章表也/禮記斬衰苴杖苴謂以苴惡死)三年¶
之喪二十五月而畢哀痛未盡思慕未忘¶
然而禮以是斷之者豈不以送死有已復¶
生有節也哉(謂除喪反生者之事也/斷决也丁亂反鄭云復生)凡生乎天¶
<pb:KR3a0002_SBCK_013-21a>¶
地之閒者有血氣之屬必有知有知之屬¶
莫不愛其類今夫大鳥獸則失亡其羣匹¶
越月踰時則必反鈆過故郷則必徘徊焉¶
鳴號焉躑躅焉踟蹰焉然後能去之也(㳂同/鈆與)¶
(之貌躑躅以足擊地也踟蹰不能去之貌/循也禮記作反廵過其故郷徘徊旋飛翔)小者是燕爵¶
猶有啁噍之頃焉然後能去之(鷰雀同/燕爵與)故有¶
血氣之屬莫知於人故人之於其親也至¶
死無窮(智則於親喪悲哀之情至死不窮已故以三年/鳥獸猶知愛其羣匹良久乃去况人有生之最)¶
<pb:KR3a0002_SBCK_013-21b>¶
(也/節之)將由夫愚陋淫邪之人與則彼朝死而¶
夕忘之然而縱之則是曾鳥獸之不若也¶
彼安能相與羣居而無亂乎將由夫脩飾¶
之君子與則三年之喪二十五月而畢若駟¶
之過隙然而遂之則是無窮也(云喻疾也遂/隙壁孔也鄭)¶
(時除也/之謂不)故先王聖人安爲之立中制節一使¶
足以成文理則舍之矣(節鄭云焉猶然立中制/禮記作焉爲之立中制)¶
(除也王肅云一皆也/節謂服之年月也舍)然則何以分之(於三年矣/分半也半)曰至¶
<pb:KR3a0002_SBCK_013-22a>¶
親以朞斷(雖至親皆期而除也/斷決也鄭云言服之正)是何也(斷於期之/鄭云問服)¶
(也/義)曰天地則已易矣四時則已徧矣其在¶
宇中者莫不更始矣(謂萬物/宇中者)故先王案以此¶
象之也然則三年何也(以期何乃三年爲/鄭云法此變易可)曰加¶
隆焉案使倍之故再期也(厚其恩使倍期也/鄭云言於父母加)由¶
九月以下何也(功以下也/由從也從大)曰案使不及也(云/鄭)¶
(不若父母/言使其恩)故三年以爲隆緦小功以爲殺期¶
九月以爲閒(閒也古莧反情在隆殺之閒也/隆厚也殺減也所介反閒則其)上取¶
<pb:KR3a0002_SBCK_013-22b>¶
象於天下取象於地中取則於人人所以¶
羣居和一之理盡矣(易也自三年以至緦皆嵗時/鄭云取象於天地謂法其變)¶
(以盡人聚居粹厚之恩也/之數也言既象天地又足)故三年之喪人道之至¶
文者也夫是之謂至隆(云言三年之喪喪禮之最/至文飾人道使成忠孝鄭)¶
(也/盛)是百王之所同古今之所一也(不變/一謂)君之¶
喪所以取三年何也(於三年之制/問君之喪何取)曰君者治¶
辨之主也文理之原也情貌之盡也相率¶
而致隆之不亦可乎(理法理條貫也原本也情志誠/治辨謂能治人使有辨別也文)¶
<pb:KR3a0002_SBCK_013-23a>¶
(者則臣下相率服喪而至於三年不亦可乎/也貌恭敬也致至也言人所施忠敬無盡於君)詩曰愷悌¶
君子民之父母彼君子者固有爲民父母¶
之說焉父能生之不能養之(也養或爲食/養謂哺乳之)母¶
能食之不能敎誨之(嗣也/食者)君者巳能食之矣¶
又善敎誨之者也(誨謂制命也/食謂禄廪敎)三年畢矣哉¶
(三年報之猶未畢也/君者兼父母之恩以)乳母飲食之者也而三月慈¶
母衣被之者也而九月君曲備之者也三¶
年畢乎哉(飲食衣被/曲備謂兼)得之則治失之則亂文¶
<pb:KR3a0002_SBCK_013-23b>¶
之至也(繫是有法度之至也/文謂法度也治亂所)得之則安失之則危¶
情之至也(就安是忠厚之至也/情謂忠厚謂使人去危)兩至者俱積焉¶
以三年事之猶未足也直無由進之耳(也/直但)¶
故社祭社也稷祭稷也(榖之神以弃配之但各止/社土神以勾龍配之稷百)¶
(而已/祭一神)郊者并百王於上天而祭祀之也(百神/百王)¶
(郊天則兼祭百神以喻君兼父母者也/也或神字誤爲王言社稷唯祭一神至)三月之殯何¶
也(葬也/此殯謂)曰大之也重之也所致隆也所致¶
親也將舉錯之遷徙之離宫室而歸丘陵¶
<pb:KR3a0002_SBCK_013-24a>¶
也先王恐其不文也是以繇其期足之日¶
也(故繇其期足之日然後葬也繇讀為由從也/所至厚至親將徙而歸丘陵不可急遽無文飾)故天¶
子七月諸侯五月大夫三月皆使其須足¶
以容事事足以容成成足以容文文足以¶
容備曲容備物之謂道矣(也事喪具也道者委/須待也謂所待之期)¶
(物者也/曲容物備)祭者志意思慕之情也愅詭悒僾¶
而不能無時至焉(動之貌悒僾氣不舒憤鬱之/愅變也詭異也皆謂變異感)¶
(鬱不能無時而至言有時而至也愅音革悒音邑僾/貌爾雅云僾悒也郭云嗚悒短氣也言人感動或憤)¶
<pb:KR3a0002_SBCK_013-24b>¶
(愛/音)故人之歡欣和合之時則夫忠臣孝子¶
亦愅詭而有所至矣(而思君親之不得同樂也/歡欣之時忠臣孝子則感動)¶
彼其所至者甚大動也(甚大感動也/言所至之情)案屈然已¶
則其於志意之情者惆然不嗛其於禮節¶
者闕然不具(也言若無祭祀之禮空然而已則忠臣/屈竭也屈然空然也惆然悵然也嗛足)¶
(禮節又闕然不具也/孝子之情悵然不足)故先王案爲之立文尊尊¶
親親之義至矣(祀節文/文謂祭)故曰祭者志意思慕¶
之情也忠信愛敬之至矣禮節文貌之盛¶
<pb:KR3a0002_SBCK_013-25a>¶
矣苟非聖人莫之能知也聖人明知之士¶
君子安行之官人以為守百姓以成俗其¶
在君子以為人道也其在百姓以為鬼事¶
也(以為鬼事則畏而奉之/以為人道則安而行之)故鍾鼓管磬琴瑟竽¶
笙韶夏護武汋桓箾簡象是君子之所以¶
為愅詭其所喜樂之文也(哀痛敦惡之意本皆/因説祭遂廣言喜樂)¶
(韶夏之屬箾音朔賈逵曰舞曲名武汋桓皆周頌篇名簡/因於感動而為之文飾也喜樂不可無文飾故制為鍾鼓)¶
(王伐紂之樂/未詳象周武)齊衰苴杖居廬食粥席薪枕¶
<pb:KR3a0002_SBCK_013-25b>¶
塊是君子之所以為愅詭其所哀痛之文¶
也(齊衰苴杖之屬言本皆因於感動也/感動其所哀痛而不可無文飾故制為)師旅有制刑¶
法有等莫不稱罪是君子之所以為愅詭¶
其所敦惡之文也(等輕重異也敦厚也厚惡深惡也/師旅所以討有罪制謂人數也有)¶
(動敦惡故制師旅刑法以為文飾/或曰敦讀為頓頓困躓也本因感)卜筮視日齊戒修¶
塗几筵饋薦告祝如或饗之(文為項燕視日修塗/視日之吉凶史記周)¶
(牲體也薦進黍稷也告祝謂尸命祝以嘏于主人曰皇尸命工/謂惨自宮至廟之道塗也几筵謂祝筵几于室中東面也饋獻)¶
(宜稼于田眉壽萬年勿替引之如或歆饗其祀然也/祝承致多福無疆于汝孝孫來女孝孫使女受禄于天)物取¶
<pb:KR3a0002_SBCK_013-26a>¶
而皆祭之如或甞之(尸取菹㨎于醢祭于豆閒佐食/物取每物皆取也謂祝命授祭)¶
(是也如或嘗之謂尸啐嚌之如神之親嘗然也/取黍稷肺授尸尸祭之又取肝㨎于鹽振祭嚌之)毋利舉爵¶
(文云利爵之不醮也/當云無舉利爵即上)主人有尊如或觴之(設尊酌/謂王人)¶
(如神飲其觴然/以獻尸尸飲之)賔出主人拜送反易服即位而¶
哭如或去之(賔出祭事畢即位而哭如神之去然也/此雜說喪祭也易服易祭服反喪服也)哀¶
夫敬夫事死如事生事亡如事存狀乎無¶
形影然而成文(形影者然而足以成人道之節文也/狀類也言祭祀不見鬼神有類乎無)¶
<pb:KR3a0002_SBCK_013-26b>¶
荀子卷第十三¶
